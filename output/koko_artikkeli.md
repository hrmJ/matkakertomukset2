Johdanto
========

Opiskelijavaihdosta kirjoitettava vaihtoraportti on institutionaalinen
teksti, jonka kirjoittamiseen yliopisto antaa sisältöpainotteisen
ohjeistuksen. Näillä verkossa julkaistavilla raporteilla on selkeä
funktio: tukea vaihtojaksoa suunnittelevia opiskelijoita päätöksenteossa
ja omaan tulevaan vaihtojaksoonsa valmistautumisessa. Niiden voi katsoa
edustavan samaa tekstilajia (tekstilajin määritelmästä ks. esim.
Honkanen 2012). Vaikka kirjoitusohjeita ja suomenkielisiä
mallitekstejäkin on tämän tekstin tapaan löydettävissä verkosta nykyisin
runsaasti, opiskeluun ja työelämään liittyvien tekstilajien hallinta
tuottaa hankaluuksia sekä peruskoulun(ja lukion) suomi äidinkielenä
-oppimäärän suorittaneille että opintonsa S2-oppimäärän mukaisesti
käyneille. Oppilaitoksissa ja korkeakouluissa opiskelee siis kasvava
joukko kirjoittajia, jolla ei ole hallinnassaan opinnoissa menestymiseen
tarvittavia tekstitaitoja.

Matkaraportti, kuten tekstilajit yleensäkin on dynaaminen ja voi
toteutua kielellisesti äärettömän monella eri tavalla (onhan riittävän
yleistä tietoa, ei kai kaipaa viiterimpsua, dynaamisuudesta puhuu esim.
Vuorijärvi 2003, Nieminen, Honkanen etc.), ja tekstiä, jossa kieltä
käytetään varioiden ja monipuolisesti mutta lajinsa konventioita
riittävässä määrin noudatellen arvostetaan ja pidetään lukijan
näkökulmasta luettavana ja mielenkiintoisena. Vuorijärven mukaan (2013,
15) uusissa institutionaalisissa tilanteissa ja tekstilajikonventioiden
haltuunotossa ” tarvitaan kielenkäytön sosiokulttuuristen käytänteiden
tuntemusta, tekstilajin tajua (viittaus Kalliokoskeen, lisää tähänkin
jos jää tekstiin)” riippumatta siitä, käytetäänkö kieltä L1- vai
L2-kontekstissa. Avoimeksi kuitenkin jää, mistä kirjoittaja saa
repertuaariinsa sen rakenteiden, ilmaisujen ja lekseemien valikoiman,
josta varioidaan tekstilajin mukaista tekstiä - ja millä perustellaa
valinnat tehdään. Kysymys on luonnollisesti akuutimpi L2-kontekstissa.

Fennistiikassa on tutkittu kielen rakenteiden ja tekstin rajapintaa,
mutta useimmiten (esim. Juvosen vk, sivunumerot tähän & siinä mainitut
lähteet) kuvaamalla joillain kriteereillä valittujen rakenteiden
erilaisia funktioita tekstissä. Tekstin kirjoittamisen osalta,
tekstikappaleiden tasolla, saatavilla on siis toistaiseksi enemmän
tietoa siitä, miten se pitäisi tehdä, kuin deskriptiivistä tietoa
todellisesta kielenkäytöstä (Komppa 2012: 121) (Chafe 1994: 296). Lisää
vielä tähän side EU-kartoitukseen ja tutkimustarpeeseen sovellusten
kehittämistä varten.Tutkimusperustaisen kirjoittamisenopetuksen tueksi
tarvitaan nähdäksemme lisää käyttöpohjaista, kuvailevaa tutkimusta.

(hypätäänkös tässä hiukan sfääreihin??) Akateemisen kirjoittamisen
oppimisen ja opettamisen yhteydessä tekstin ja kielen rakenteiden &
leksikon rajapintaa on käsitteellistetty eri tavoin riippuen tutkimuksen
viitekehyksestä. Diskurssikompetenssi (Bhatia, Bruce), kirjoittamisen
kompetensseista laajemmin suomeksi Makkonen-Craig. Teoreettisissa
tarkasteluissa myös usein todetaan, että ”tekstilajitietoisuuden ja
tekstilajituntemuksen lisääntyessä yksilön ilmaisurepertuaari ja
kielellinen valinnanvara laajenevat kattamaan myös yhteisön puhetavat
(esim. Bruce 2008 5-6, Solin 2006, 82 samoin Luukka 2002b, 14, 27)”.
Vuosikymmenen loppua lähetyttäessä kirjoittamisen tutkimus kuitenkin
päätyy useasti ratkaisuun, että vasta rakenteiden erilaisten
käyttötapojen konkreettinen hallinta oman tuottamisen tasolla vie myös
tekstin kohti tekstilajin mukaista tavoitetta. Näin ajatellen ei olisi
kyse dikotomiasta vaan kimpusta tms., jota voidaan eritellä ja
tarkastella eri suunnista. (tajunnanvirtaa iltapäivästä)

Nykyisin kielten ja kirjoittamisen opetuksessa ja asetetuissa
tavoitteissa korostuu tekstilähtöisyys ja funktionaalinen tapa
tarkastella kieltä (ks esim. opsit & parit ÄOL vuosikirjat, Kirsi lisää
viitteitä tähän). Tässä kehyksessä perinteinen, pääosin preskriptiivinen
kuvaus tekstikokonaisuuden ja -kappaleen rakentumisesta ei palvele
tarkoitustaan. Ns. uusi kirjoittaja on aktiivinen tiedonhakija ja
tekstien tutkija, joka ei enää kysy, miten minun pitäisi tämä tehdä vaan
millä eri tavoilla tämä on tehty. Tällä kirjoittajalla voi olla
nykyisen, tekstitaitoja korostavan kouluopetuksen pohjalta ymmärrys
tekstilajista, mutta repertuaarissa ei olekaan sopivaa rakennetta, jolla
pystyisi itse tuottamaan tavoitemuotoisen tekstin ja esim. käymään
dialogia lukijansa kanssa (ks. Juvonen 2012). Ja me siis haluamme
lähestyä tätä niin päin, että kirjoittaja tietää mitä haluaisi tehdä,
mutta ei sitä, millaisia rakenteita tai funktioita käyttäen se olisi
mahdollista.

Sen rinnalle, että tarkastellaan, miten jokin retorinen kuvio reaalistuu
rakenteiden avulla, haluamme tutkia, miten kirjoittaja voi päästä alkuun
kappaleen kirjoittamisessa, jos hän tietää, mitä kappaleen pitäisi pitää
sisällään. Eli toisin sanoen: Jos tiedän, ja niin kuin tämän aineiston
kirjoittajat ovat tienneet, että minun on tässä raportissa kerrottava
siitä, miten olin järjestänyt asumiseni opiskelijavaihdon aikana,
millaisia erilaisia tapoja minulla on se tehdä. Tekstilaji on sinänsä
selvä, apuna on satoja raportteja ja kohtalaisen tarkat kirjoitusohjeet.
"Tekstit eivät synny tyhjiössä, vaan pikemminkin ne liikkuvat laumoina
ja ovat suhteessa toisiinsa monin tavoin" (2013: 69).

(Tässä tutkimuksessa siis tarkastellaan, millä tavalla uudessa
tekstikappaleessa indikoidaan kappaleen rakentamaan alatopiikkia. Yksi
tyypillinen viestinnällinen tarve, joka uudella kirjoittajalla voisi
olla, on tekstin diskurssitopiikin käsitteleminen ja jaottelu
alatopiikkeihin. Miten tämä tehdään, miten rakenteita varioidaan?)

Analyysin avulla haetaan vastausta seuraaviin tutkimuskysymyksiin:
1)Millaisia syntaktisia ja funktionaalisia tapoja yliopisto-opiskelijat
käyttävät saman topiikin asettamiseen? 2) Miten tällaisia .. soveltaa
kirjoittamisessa ja sen opettamisessa (--&gt; vastauksena taksonomia)

Muutama sana johdannon loppuun aineistosta ja menetelmistä. Tähän
perustelut aineistovalinnalle.

Akateemiset genret ovat kompleksisia (Bhatia 2012), ja siksi
kirjoittamisprosessiin vaikuttaa aina lisäksi kirjoitettavan sisällön
kompleksisuus. Tämä heijastuu väistämättä myös tekstin tuottamiseen
(Bereiter and Scardamalia 1987; Camp 2012). Tämä tutkimuksen
aineistovalinnassa haluttiin etsiä analysoitavaksi tekstejä, joiden
rakentumisessa tehtävän kuormittuvuus ei muodostuisi keskeiseksi
tekijäksi. Vaihtoraporttien sisältö - kirjoittajan oma toiminta,
kokemukset ja ajanjakson arviointi - on kirjoittajalle saavutettavissa
vähäisin ponnistuksin ja tarjolla on seikkaperäiset ja havainnolliset
ohjeet, tehtävä itsessään ei ole ollut kuormittava. Lisäksi
kirjoittamiseen on tarjolla seikkaperäinen ohjeistus ja malliksi satoja
aikasemmin kirjoitettuja, verkossa julkaistuja tekstejä.

Miksi ko. aineisto? -Iso, keskenään yhtenäinen tekstiaineisto
-Kirjoitettu johonkin funktioon -Ei ammattikirjoittajia tai editoituja
tekstejä, mutta tottuneita kirjoittajia -Tehtävä itsessään ei ole ollut
kongnitiivisesti kuormittava ja malleja on ollut saatavilla runsaasti

Teoriaa (otsikko auki)
======================

(muistissa tässä vain itsellä: nämä eivät ole ns. konventionaalisen
raportin muotoisia, raportti ei monialaisen yliopiston repertuaarissa
ole keskeinen, sen sijaan tekstit ovat keskenään saman muotoisia ja
funktioltaan samanlaisia, joten niitä voisi nimetä omaksi
tekstilajikseen, vaihtoraportiksi tai vaihtokertomukseksi.)

Usein puhutaan tekstin makro- ja mikrotasosta. Vaikka tarkastelemme
tekstikappaleita ja rajaamme vieläkin pienempään eli avausvirkkeeseen,
tutkimuskysymyksemme on ennemmin makro- kuin mikrotasolla. Nimittäin,
teksti on jakautunut myös topiikkiin, ylätopiikki jakautuu
alatopiikkeihin sisällönkin puolesta, ei ainoastaan funktioiden. Ja
kirjoittaja voi yhtäläisesti rakentaa tekstiä niiden avulla. Ja tarvita
konkreettista ohjeistusta siihen, miten tämä kielen tasolla tehdään. )

Korkeakoulun tekstilajit ja niiden hallinta (voisiko olla yläotsikko?)

Tekstikappaleet ja niiden väliset suhteet (alaotsikko)

Tämä tutkimus on alusta alkaen rakennettu tähdäten opiskelun ja
opettamisen sovellusmahdollisuuksiin. Samasta lähtökohdasta on myös
valittu keskeinen analyysiyksikkö, joka on siis tekstikappale. Tekstin
kokonaisrakenteen analyysissä on tyypillistä erottaa toisaalta
funktionaaliset jaksot ja toisaalta visuaaliset elementin, tekstikappale
lukeutuu jälkimmäiseen. Valintamme poikkeaa useimmista
lähestymistavoista, sillä tyypillisesti tekstikappaleita ei tarkastella
itsenäisinä kokonaisuuksina tekstilingvistisessä siirtoanalyysissä (pari
lähdettä) eikä retorisen rakenteen analyysissä (pari lähdettä), jotka
Suomen kontekstissa ovat keskeisimmät lähestymistavat opiskelutekstien
analyysiin. Toisin sanoen tekstikappaleita pidetään lähinnä
ortografisina merkkeinä, jotka eivät itsessään ole merkitseviä tekstin
rakentumisen kannalta.

Kirjoittajan kannalta kappalejako on kuitenkin hyvin konkreettinen ja
käytännön sanelema työkalu. Kirjoittamisoppaissa ja ohjeistuksissa
annetaan kuvauksia siitä, millä tavalla teksti rakentuu kappaleistaan,
ja millaisia kappaleiden – sisällön ja funktion tasolla – olisi hyvä
olla. Lisäksi kappaleiden koherentti toisiinsa sitominen on
tyypillisesti arviointikriteeri, esim. ylioppilaskirjoituksissa (viite).
Kirjoittamisprosessin kuluessa kirjoittaja voi kirjoittaa sisältöä eri
topiikeista ja vasta esim. editointivaiheessa rakentaa tekstiä
hierarkkiseksi kokonaisuudeksi. ”Tämä työ asettuu monessa suhteessa myös
erikoiskielten tutkimuksen kontekstiin, joissa motivaationa on hankkia
deskriptiivistä tietoa akateemisista tai professionaalisista
tekstilajeista. Näissä tuloksia ja sovelluksia mallinnetaan erityisesti
L2-käyttäjien näkökulmasta, mutta aineisto on syntyperäisten tuottamaa.
(Vuorijärvi 96.)”

Vuorijärvi on siirtotyyppien analyysillä saanut selville joukon
kielellisiä resursseja, joista kielenkäyttäjän on mahdollista valita
sopivimmat ja hänen mukaansa näitä valintoja ohjaa lähinnä tekstilaji,
tässä tapauksessa opinnäytetyö(s. 213-214). Vuorijärvi tarkastelee
työssään ammattikorkeakoulun opinnäytetyöiden tekstuaalista
rakentumista, erityisesti diskussio-osiota. Hän kuvaa perinteisen,
tutkimuslähtöisen mallin, jossa on osat: johdanto, menetelmä ja
aineisto, tulokset ja pohdinta. Noin puolet Vuorijärven aineistosta
asettuu tutkimuslähtöiseen malliin kategoriaan. (s. 81). Lisäksi
Vuorijärvi esittelee Paltridgeä mukaillen topiikkipohjaisen rakenteen
(me siis jatkossa myös)(s. 75). Tekstin aihetta siis avataan osa
kerrallaan. Topiikilla tarkoitetaan tässä yhteydessä sisältötopiikkia
eli aihetta tai aihepiiriä, josta tekstissä sanotaan jotakin. Vuorijärvi
esittelee (s. 75-76) Paltridgen 2002, 135 mukaisen skeeman Johdanto
Topiikki 1 Topiikki 2 Topiikki 3 ….. Päätelmät

(tällaiseen skeemaan yliopiston antama ohjekin kevyesti ohjaa, tosin
johdantoa ja päätelmiä ei mainita, mutta ne ovat ikään kuin läsnä
annetuissa topiikeissa)

Myös retorisen rakenteen teoriassa pyritään pääsemään käsiksi
tekstinosien välisiin suhteisiin, ja teoria rakentuu oletukselle, että
tekstinosat ovat hierakkisessa suhteessa toisiinsa. Tässä tutkimuksessa
ei kuitenkaan ole tutkittu tekstinosien välisiä suhteita, vaan liikutaan
topiikkien tasolla. Kuten Komppakin kirjoittaa, tekstinosa ydin voi
sijaita yhtälailla ortografisen kappaleen alussa tai muualla ja kuten
Juvonen sanoo, eri tekstityyppejä yhdistellen voi päästä samaan
lopputulokseen, ei oletuksemme voi olla, että ortografisen kappaleen
ensimmäinen lause tai virke yksinään paljastaisikaan mitään siitä,
millaisessa asemassa kappale hierakkisesti on tekstin kokonaisrakenteen
kannalta. Yhtälaisesti kuin että mitä tekstissäni seuraavaksi teen,
kirjoittajalla voi olla ajatus siitä, mistä asiasta, eli topiikista
haluaisi seuraavaksi kirjoittaa. Hän siis tarvitsee myös sisällölisen
linkin, joka on mukana rakentamassa tekstin kokonaiskoherenssia.
Lähdemme siis oletuksesta, että topiikit eivät ole sidoksissa
vaiheisiin, jaksoihin tai muihin tekstin rakenteen kannalta keskeisiin
osiin.

Vaihtoraportit ovat kokonaisrakenteeltaan pääosin topiikkipohjaisia -
retorisen rakenteen teorian läpi tarkasteluna moniytimisiä. Näin ollen
jokainen tekstikappale aloittaa uuden tekstikokonaisuuden, joka ei
niinkään asetu hierakiseen suhteeseen edeltävien tekstikappaleiden
kanssa, vaan ennemminkin on joko sekventiaalisesti tai listamaisesti
jäsentynyt tekstin päätopiikin alle. Tämän tutkimuksen aineisto sisältää
pääosin tekstejä, joiden osat ovat moniytimisessä suhteessa, jolloin
osat ovat ennemmin rinnasteisia, keskenään tasavertaisia, eikä yhtä
voida asettaa toisten ytimeksi. Komppa s. 39 antaa esimerkin sarjasta
sekvenssisuhteita, jos haluamme hyödyntää.

(Lopeta tämä kappale tähän) Suomalaisissa oppilaitoksissa ja
korkeakouluissa akateemiseen kirjoittamiseen ja tekstin tuottamiseen ei
ole syvennytty samassa määrin kuin esim. USA:ssa, jossa akateemista
kirjoittamista tyypillisesti opetetaan tehostetummin ja on myös tutkittu
pitkään (<span class="citeproc-not-found"
data-reference-id="camp2012">**???**</span>).

Topiikin asettaminen (alaotsikko)

Erityisesti englanninkielisessä kirjoittamisen opetuksen perinteessä on
ollut tapana käyttää topic sentence -käsitettä kuvaamaan virkettä, jolla
kirjoittaja ilmaisee kappaleen tärkeimmän ajatuksen. Suomeksi tämä
kääntyy nykyisellään useimmiten ydinvirkkeeksi (tähän lähteitä).
Ydinvirkkeiden todellisesta yleisyydestä ollaan tutkijoiden keskuudessa
kuitenkin montaa mieltä. ks. Smith 2008). Tekstikappaleen ytimen
tavoittelun sijaan tarkoituksenamme onkin tässä tutkimuksessa selvittää,
minkälaisten vihjeiden avulla lukija johdatellaan kappaleen aiheeseen.
Näitä vihjeitä nimitämme indikaattoreiksi. Tavoitteenamme oli siis
kartoittaa rakenteet, joita varioimalla kirjoittajat indikoivat
kappaleen topiikkia. Yksi keskeinen kriteeri mm. äidinkielen
ylioppilaskokeen arvioinnissa on kappaleiden sujuva liittyminen
toisiinsa (Ylioppilastutkintolautakunta 2017). Lopputuloksena
hahmottelemme asumiseen liittyvien topiikki-indikaattorien taksonomiaa

Samoin Paltridge (2002) on verranut tutkielmaoppaita ja todellisten
tutkielmien rakennetta ja toteaa, että yhtä mallia esitetään ja
todellisuudessa variaatiota on huimasti. Tässä meidän tapauksessamme jo
yliopiston antama ohjeistus ohjaa kirjoittajaa Paltridgen kuvaamaan
topiikkipohjaiseen jäsennykseen (jota myös Komppa ja Vuorijärvi ovat
löytäneet) sen sijaan, että odotukseksi asetettaisiin konventiaalisen
raportin malli, johon ohjataan esim. ammattikorkeakoulujen
kirjoitusoppaissa (ks. esim. viiten Jyväskylän yliopiston sivuille,
viite olemassa jo.)

JA sitten voisi jatkua Dik & alatopiikit tähän omaksi kokonaisuudekseen,
mutta tämän kirjoittaminen lienee viisasta, kun tulososa on hahmollaan.

Käyttämämme menetelmä muistuttaa prosessina Vuorijärven
analyysiprosessin vaiheita: sivut (116-117).

Tutkimusaineisto ja -metodi
===========================

Nyt käsillä olevan tutkimuksen aineisto koostuu siis
yliopisto-opiskelijoiden vaihtokokemuksestaan kirjoittamista teksteistä.
Tarkka tehtävänanto tekstien laatimiseen oli annettu erillisissä
ohjeissa, joissa opiskelijoita pyydetään kirjoittamaan "matkakertomus,
jossa kuvaillaan ja arvioidaan opiskelua ulkomaisessa yliopistossa tai
harjoittelua ulkomailla". Ohjeet sisältävät kahdeksankohtaisen listan
mahdollisesti käsiteltävistä asioista (mm. *etukäteisjärjestelyt*,
*asuminen* ja *merkityksellisyys*). Listaa kehotetaan tulkitsemaan
toteamalla, että "seuraavat ohjeet eivät ole sitovia, mutta ne on hyvä
lukea läpi ennen kirjoittamista". Vaikka ohjeet eivät siis velvoita
noudattamaan juuri tiettyä sisältörakennetta, ylivoimaisesti suurin osa
teksteistä on rakennettu juuri ohjetekstin ehdottaman aiherajauksen
perusteella. Tekstien rakenne on siis kuvion 1 kaltainen: niiden
diskurssitopiikkina on vaihtokokemus ylipäätään, ja tätä ylemmän tason
topiikkia käsitellään jakamalla se alatopiikkeihin, joista tavallisimmat
on lueteltu kuviossa.

![Kuvio 1: Matkakertomustekstien diskurssitopiikki ja
alatopiikit](output/figure/chart.png)

Tässä käsiteltävä lopullinen tutkimusaineisto kattaa kaikkiaan 492
opiskelijoiden laatimaa tekstiä, jotka tutkimuksen ensimmäisessä
vaiheessa annotoitiin kappaleittain[1] siten, että jokaiselle
kappaleelle merkittiin topiikki. Yhteensä kaksikymmentä tekstiä
käsittäneen kokeiluaineiston perusteella päätettiin keskittyä
*asumisesta* kertoviin kappaleisiin siitä syystä, että asumisesta
kirjoitettiin lähes jokaisessa analysoidussa näytetekstissä ja koska
asuminen aiheena havaittiin tavallisesti melko selvärajaiseksi. Koska
tekstit analysoi kaksi eri henkilöä (artikkelin tekijät), näyteaineiston
avulla testattiin myös, kuinka samanlaisia tulkinnat kappaleiden
aiheista olivat. Asumiskappaleiden osalta arvioijien tulkinnat olivat
samoja 45 tapauksessa 47:stä.

Kokeiluaineiston jälkeen koko tutkimusaineisto käytiin läpi siten, että
teksteistä etsittiin vain kappaleita, joiden topiikki oli tulkittavissa
asumiseksi. Kun tämä kaikki tekstit kattava varsinainen
annotointiprosessi saatiin päätökseen, lopulliseksi aineistoksi
muodostui 415 vähintään yhden asumisesta kertovan kappaleen sisältävää
tekstiä. Tekstit ovat keskimäärin 945 sanaa pitkiä ja sisältävät kaiken
kaikkiaan keskimäärin 13 kappaletta. Prosessin tuloksena saatu
tutkimusaineisto on siis kohtalaisen kokoinen, ja sitä voidaan
mahdollisesti jatkossa käyttää erilaisten kvantitatiivisten päätelmien
pohjana. Nyt käsillä olevaa tutkimusta varten päädyttiin kuitenkin
hyödyntämään aineistoa ennen muuta kvalitatiivisesti. Tätä varten
aineistosta eroteltiin tarkempaa analyysia silmällä pitäen
käsiteltäväksi painotettu satunnaisotanta.

Satunnaisotannan painottamisella pyrittiin varmistamaan, että
analysoitava otos edustaa mahdollisimman kattavasti koko
tutkimusaineistoa (satunnaisotantaan liittyvistä periaatteista ks. esim.
Levshina 2015: 8). Otoksen edustavuuden takaamiseksi kaikki 415 tekstiä
kattava korpus rajattiin ja annotoitiin ensin automaattisesti niin
pitkälle kuin mahdollista. Prosessi piti sisällään seuraavat vaiheet:

1.  Määriteltiin, että analysoitavien kappaleiden topiikin asettavat
    virkkeet luokitellaan sen perusteella, mikä sana toimii
    *topiikki-indikaattorina* eli ensimmäisenä leksikaalisena vihjeenä
    kappaleen topiikista. Analysoitavien kappaleiden määrää rajattiin
    siten, että mukaan otettiin ainoastaan sellaiset tapaukset, joissa
    topiikki-indikaattorina oli joskin *asua*-verbin johdos (kuten
    *asunto*, *asuntoasia* tai *asuminen*) tai *asua*-verbi itse.
2.  Huomio kohdistettiin vain niihin 338 tapaukseen, joissa
    *asua*-johdos sijaitsee ensimmäisen asumisesta kertovan kappaleen
    ensimmäisessä virkkeessä. Tällä varmistettiin se, että tarkastelun
    kohteeksi tulee mahdollisimman paljon juuri niitä virkkeitä, joissa
    kirjoittaja todella siirtyy vanhasta topiikista uuteen.
3.  Mukaan valikoituneille kappaleille suoritettiin automaattinen
    syntaktinen ja morfologinen jäsennys sekä lemmatisointi
    hyödyntämällä Turun yliopistossa kehitettyä dependenssijäsennintä
    (Haverinen ym. 2014) ja siihen liittyviä komponentteja.

Jos tutkitaan tarkemmin niitä kategorioita, jotka syntaktinen jäsennin
on merkinnyt tutkimukseen valikoituneiden kappaleiden ensimmäisille
*asua*-johdoksille, saadaan taulukon 1 mukainen jakauma.

<table>
<colgroup>
<col width="12%" />
<col width="13%" />
<col width="34%" />
<col width="34%" />
<col width="5%" />
</colgroup>
<thead>
<tr class="header">
<th align="left"> </th>
<th align="left">Frekvenssi</th>
<th align="left">Selitys</th>
<th align="left">Esimerkki</th>
<th align="left">N</th>
</tr>
</thead>
<tbody>
<tr class="odd">
<td align="left">dobj</td>
<td align="left">94</td>
<td align="left">objekti</td>
<td align="left"><em>Hankin asunnon</em></td>
<td align="left">47</td>
</tr>
<tr class="even">
<td align="left">root</td>
<td align="left">60</td>
<td align="left">predikaattiverbi</td>
<td align="left"><em>Asuin kerrostalossa</em></td>
<td align="left">30</td>
</tr>
<tr class="odd">
<td align="left">nmod</td>
<td align="left">50</td>
<td align="left">luokittelematon adverbiaali</td>
<td align="left"><em>Asunnon suhteen</em></td>
<td align="left">25</td>
</tr>
<tr class="even">
<td align="left">nmod:gobj</td>
<td align="left">34</td>
<td align="left">nominaalisen verbimuodon objekti</td>
<td align="left"><em>Asunnon hankkiminen</em></td>
<td align="left">17</td>
</tr>
<tr class="odd">
<td align="left">nsubj</td>
<td align="left">32</td>
<td align="left">subjekti</td>
<td align="left"><em>Asuminen järjestyi</em></td>
<td align="left">16</td>
</tr>
<tr class="even">
<td align="left">nmod:poss</td>
<td align="left">29</td>
<td align="left">omistusrakenteen kohde</td>
<td align="left"><em>Asuntoloiden vuokrataso</em></td>
<td align="left">14</td>
</tr>
<tr class="odd">
<td align="left">nsubj:cop</td>
<td align="left">21</td>
<td align="left">kopulalauseen subjekti</td>
<td align="left"><em>Asuntola on uusi</em></td>
<td align="left">10</td>
</tr>
<tr class="even">
<td align="left">muu</td>
<td align="left">18</td>
<td align="left">esim. infinitiivitäydennykset</td>
<td align="left"><em>Halusin asumaan paikallisten kanssa</em></td>
<td align="left">9</td>
</tr>
<tr class="odd">
<td align="left">Yht.</td>
<td align="left">338</td>
<td align="left">---</td>
<td align="left">---</td>
<td align="left">168</td>
</tr>
</tbody>
</table>

Taulukko 1: Asua-johdosten jakautuminen eri syntaktisiin kategorioihin.

Taulukon Frekvenssi-sarakkeesta nähdään paitsi se, että yhteensä edellä
kuvattujen kolmen annotointi- ja rajausvaiheen jälkeen jäljelle jäi 338
tekstiä, myös se, että selvästi tavallisimpia topiikki-indikaattoreita
olivat objektina esiintyvät asua-johdokset. Kategoriat, joiden edustajia
oli yhteensä alle kymmenen, niputettiin yhdeksi *muu*-kategoriaksi.
Varsinainen satunnaisotanta tehtiin taulukossa esitettyjen kategorioiden
perusteella siten, että jokaisesta taulukossa luetellusta ryhmästä
(mukaan lukien *muu*-ryhmä) valittiin satunnaisesti ryhmän
kokonaisfrekvenssin puolikasta vastaava määrä tapauksia (ks. taulukon
viimeinen sarake).[2] Nämä 168 tapauksesta otettiin varsinaisen
laadullisen analyysin kohteeksi.

Laadullisen analyysin tavoitteena oli ryhmitellä aineistosta erotellut
168 tekstiä siten, että yhteen ryhmään päätyisivät aina ne tavat asettaa
topiikki, jotka syntaktisilta tai funktionaalisilta ominaisuuksiltaan
muistuttavat toisiaan. Jokaista topiikkia asettavaa virkettä tutkittiin
erikseen laajemmassa tekstiyhteydessään, minkä jälkeen sitä verrattiin
muihin virkkeisiin ja määriteltiin, oliko kyseessä jokin uusi, muista
erottuva tapausjoukko vai ennemminkin jokin jo muodostettuun joukkoon
kuuluva tapaus. Tapauksia ei siis ryhmitelty minkään ennalta
määriteltyjen kriteerien pohjalta, vaan sillä perusteella, mitkä
tapaukset muistuttivat toisiaan.

Metodimme muistuttaa jonkin verran Vuorijärven (2013: 116) mainitsemaa
korpuslingvistisessä tekstianalyysissä käytettyä menetelmää (ks. Biber
ym. 2007), jossa analyysiin otettavat tekstit käydään ensin yksitellen
läpi, minkä jälkeen kukin teksti pyritään pilkkomaan tiettyä
viestitätarkoitusta toteuttaviin, erikseen nimettäviin jaksoihin. On
kuitenkin olennaista huomata se lähtökohtaero, ettei nyt käsillä
olevassa tutkimuksessa niinkään etsitä eri tekstijaksojen
viestintätarkoituksia, vaan liikutaan puhtaasti topiikkien tasolla
kysymällä, miten jokin uusi aihe esitellään lukijalle. Toinen ero on
siinä, että tarkasteltavien tekstijaksojen rajauksessa lähtökohtana
pidetään kirjoittajan itsensä tekemää ortografista kappalejakoa --
kirjoittajan omaa näkemystä siitä, milloin tekstissä siirrytään
sellaiseen uuteen jaksoon, joka ansaitsee tulla erotetuksi edeltävästä
tekstistä. Kolmanneksi tämän tutkimuksen metodin erottaa edellä
mainituista se, ettei analyysin tuloksena syntyneitä ryhmiä pyritä
nimeämään (vrt. Vuorijärvi 2013: 117), vaan ne määritellään ainoastaan
suhteessa toisiin teksteihin.

....vielä kappale ryhmittelyn perusteista ja siitä, ettei semant.
kriteerejä käytetty...

Yleiskatsaus eri tavoista asettaa topiikki
==========================================

Edellä kuvatun laadullisen analyysin tuloksena tutkittavaksi valitut 168
tekstiä jaoteteltiin 13 ryhmään, joista kustakin on seuraavassa annettu
yksi edustava esimerkkivirke. Ryhmäkohtaiset esimerkit on lueteltu
suuruusjärjestyksessä suurimmasta ryhmästä alkaen, ja jokaisen esimerkin
tarkempiin konteksteihin pureudutaan alempana yksityiskohtaisemmin. Jo
tässä vaiheessa on syytä huomauttaa, että osassa tapauksista asumisesta
kertovaa kappaletta edelsi väliotsikko.

1.  Asuntoni sain vuokrattua Apartiksen( paikallinen TOAS) kautta.
2.  Vaihtoni aikana asuin Grandmontin asuntolassa.
3.  Olin löytänyt asunnon ensimmäiseksi kuukaudeksi Airbnb:n kautta
    ennen Italiaan saapumista.
4.  Asuminen, tai siis lähinnä asunnon hankkiminen, oli varmaankin
    vaihdon hankalin juttu.
5.  Asuntoloista valitsin Julius Raab Heimin vanhojen matkakertomusten
    perusteella.
6.  Asuminen tapahtuu pienessä huoneessa yhdessä kämppiksen tai kahden
    kanssa.
7.  Itse hankin asunnon jo etukäteen, ja paikallinen kaverini kävi sitä
    katsomassa ja hakemassa avaimen jo etukäteen.
8.  Asuminen Tokiossa on aika kallista.
9.  Suurlähetystön henkilökunta tarjosi resurssiensa puitteissa
    apuaan mm. maahantuloon, käytännön järjestelyihin sekä asunnon
    löytämiseen liittyvissä asioissa.
10. Lensin Wieniin sunnuntaina ja lento-kentältä suuntasin suoraan
    asunnolleni.
11. Sitten pari sanaa asumisesta.
12. Saapuessani Varsovaan minulla oli onneksi jo asunto tiedossa.
13. Lähes kaikki Bratislavan kauppakorkeakoulun vaihto-opiskelijat
    asuivat Ekonom-nimisessä dormitoryssa.

Esimerkissä 1 indikaattorina on *asuntoni*-sana. Tämän ryhmän tekstit
muodostavat aineiston määrällisesti laajimman ryhmän ja leimallista
indikaattorin sisältäville lauseille on, että indikaattori on useimmiten
lauseen objekti ja hyvin usein myös lauseen ensimmäinen sana. Tämän
ryhmän teksteissä indikaattori edustaa yleensä kontekstissaan ns. uutta
tietoa, eli asumiseen, asuntoon, asuntolaan tms. ei ole viitattu
edeltävässä tekstissä. Tätä esimerkkiä edeltävässä tekstissä kirjoittaja
on käsitellyt ensin valimistelujaan kotoa käsin, sitten kielikurssia
melko seikkaperäisesti, vaihto-opiskelijoille järjestettyä vapaa-ajan
ohjelmaa ja lopuksi vielä reflektoi omaa osaamistaan valitsemallaa
kielikurssilla. Pitää vielä lisätä, minkä verran tässä ryhmässä on
väliotsikoita. Hiukan kesken siis on.

Toiseksi suurimman ryhmän (16 tapausta) aineistossa muodostavat
esimerkin 2 kaltaiset topiikkia asettavat virkkeet. Kaikissa tämän
ryhmän tapauksissa topiikki-indikaattorina on persoonamuotoinen
*asua*-verbi, ja virkkeiden pääasiallinen sisältö on yleensä informaatio
siitä, missä kirjoittaja on vaihtonsa aikana asunut. Tässä ryhmässä
erilliset väliotsikot ovat melko harvinaisia, sillä niitä esiintyy vain
12.5 % tapauksia.

Esimerkin 3 edustamat virkkeet ovat ajallisesti muita monitasoisempia.
Lukija johdatetaan kappaleen topiikkiin kuvaamalla jotakin, mikä on
tapahtunut ennen sitä ajanjaksoa, jolle varsinainen käsiteltävä topiikki
sijoittuu. Esimerkin 3 tapauksessa luodaan pieni jännite: jos kerran
ensimmäiseksi kuukaudeksi oli löydetty AirBnb-asunto, miten asumisasia
lopullisesti ratkaistiin? Avausvirkkeen jälkeen kappaleessa selviää,
että AirBnb-ratkaisusta muodostuikin lopulta asunto koko vaihdon ajaksi.
Kappaleen loppuosassa kirjoittaja kuvailee tarkemmin asunnon
yksityiskohtia: sijaintia, kulkuyhteyksiä ja tyypillisyyttä
kohdekulttuurissa. Esimerkin 3 kaltaiset tapaukset on melko usein (7
tapausta 16:stä) eroteltu muusta tekstistä väliotsikolla. Ryhmä
muistuttaa jossain määrin esimerkin 10 edustamaa ryhmää.

Esimerkki 4 edustaa ryhmää, johon kuuluvissa teksteissä topiikki
asetetaan luonnehtimalla jotenkin kirjoittajan henkilökohtaista
kokemusta aiheesta. Tähän valitussa virkkeessä topiikkia indikoi
*asuminen*, mikä ryhmään luokitelluilla kaikkiaan 16 tapauksella (9,52 %
koko aineistosa) onkin tyypillistä: kenties suoraviivaisin tapa kuvailla
omaa kokemusta jostakin varsinaisen diskurssitopiikin osa-alueesta on
niputtaa kokemus nominalisoituun verbimuotoon ja luonnehtia tätä
predikatiivilauseella. Näissä tapauksissa kuvataan, miten *asunnon
hakeminen oli helppoa* tai miten *kaikkein vaikeinta oli asunnon
löytäminen*. Kirjoittajan näkökulma onkin usein koko tekstin ja
diskurssitopiikinkin tasolla subjektiivinen -- strategiana on kertoa
käsiteltävästä asiasta sen kautta, miten asiat ovat sujuneet, omia
onnistumisia ja epäonnistumisia arvioiden. Kovinkaan monessa tämän
ryhmän tapauksessa asumisesta kertovaa kappaletta ei edellä otsikko
(yhteensä 2 tapausta).

Esimerkissä 5 indikaattorina on *asuntoloista*-sana. Ilman kontekstia
tarkasteltuna tapaus vaikuttaa samalta kuin listamainen esimerkki, mutta
laajemman analyysin tuloksena selvisi, että kirjoittaja on jo aiempana,
kirjoittaessaan etukäteisjärjestelyistä ja kohdemaahan saapumisesta,
rakentanut kuvaa paikallisista asuntolavaihtoehdoista ja asuntolassa
elämisestä. Tämän ryhmän tekstit sijoittuvatkin toissijaisesti myös
johonkin toiseen alaryhmään, mutta ovat erottuneet omasta alaryhmästään
kontekstin tarkastelun vaiheessa. Eli kirjoittaja on edeltävässä
tekstissään kirjoittanut sisään asumisen tavalla tai toisella ja
jollakin lailla monimutkaisemmin kuin vain maininnut sen. Kesken
tämänkin, siirsin jo kokeeksi kumminkin.

Esimerkki 6

Esimerkki 7

Esimerkissä 8 indikaattorina on koko lauseen ensimmäisena sijaitseva
*asuminen*-sana. Tämän ryhmän teksteille tyypillisesti esimerkki asettaa
uuden topiikin esittämällä yleisen tason huomioita käsiteltävästä
ilmiöstä. Toisin kuin esimerkin 4 tapauksessa, kirjoittaja ei siis lähde
liikkeelle omista kokemuksistaan, vaan käsittelee tilannetta laajemmin,
tavoitteenaan eräässä mielessä jakaa maailmantietoa lukijalleen.
Esimerkin 8 edustama ryhmä kattaa kaikkiaan 10 tapausta (5,95 % koko
aineistosta), joista 2:ssa (mukaan lukien esimerkki 8) asumisesta
kertovaa kappaletta edeltää väliotsikko *Asuminen*.

Esimerkki 9

Esimerkissä 10 indikaattorina on *asuntolaan*-sana. Tämän ryhmän
teksteissä asuminen raportoidaan kertovan tekstityypin avulla, joka käy
tästä esimerkistä esiin erityisen selvästi, koska kirjoittaja on
käyttänyt ajan ilmausta. Aikamuoto näissä tapauksissa on tyypillisesti
imperfekti. Kesken tämäkin.

Oman, selvästi muista erottuvan ryhmänsä muodostavat ne esimerkin 11
edustamat 6 tapausta, joissa kirjoittaja eksplisiittisesti ilmaisee
siirtyvänsä käsittelemään asumista. *Sitten pari sanaa asumisesta*
-tyyppisten johdantovirkkeiden voisi ajatella jossain määrin korvaavan
väliotsikoita tekstissä, vaikka yksi tähän ryhmään luokiteltu virke
(*Monella varmaan herää jo kysymys, entäs asuminen?*) tekeekin
poikkeuksen.

Esimerkissä 12 väliotsikko

Esimerkissä 13

Kuten edellä metodin kuvauksen yhteydessä todettiin, edellä kuvatut eri
topiikin asettamistapoja edustavat ryhmät on muodostettu sijoittamalla
aina toisaan muistuttavat tapaukset samaan kategoriaan. Ryhmien väliset
rajat eivät luonnollisestikaan ole suoraviivaisia, ja jaottelun olis
voinut tehdä muillakin tavoilla. Eri ryhmät ovat lisäksi enemmän tai
vähemmän läheisessä yhteydessä toisiinsa. Ryhmien keskinäisiä suhteita
on kuvattu tarkemmin suraavalla kuviolla, jossa ryhmien on esitetty
muodostavan keskinäisejä linkkejä sisältävän verkoston:

![Kuvio 3: Topiikin asettamistapojen muodostamat ryhmät
verkostona](output/figure/network.png)

Kuviossa 3 ympyröiden koko on suhteessa ryhmän kokoon, mutta eri noodien
välinen fyysinen etäisyys ei ole merkitsevä. Kuten jo huomautettu,
esimerkkien 10 ja 3 edustamien ryhmien välillä on selvä yhteys,
samoin...

Kustakin edellä esitellystä ryhmästä voidaan löytää jonkin verran
ryhmälle leimallisia syntaktisia tai tekstin rakenteeseen liittyviä
piirteitä. Tarkempi tilastollinen analyysi kuitenkin osoittaa, ettei
ryhmien muodostamista ole varsinaisesti ohjanneet mitkään selvästi
eroteltavissa olevat yksittäiset tekijät. Tämä voidaan havaita
esimerkiksi kuviossa 4 kuvattua luokittelupuuta (viite) hyödyntäen.
Luokittelupuussa kutakin aineiston topiikkia asettavaa virkettä ja sille
edellä kuvatussa laadullisessa analyysissä määriteltyä ryhmää on
tarkasteltu seuraavien viiden muuttujan valossa.

1.  *Topiikki-indikaattorin dependenssirooli.* Tämän muuttujan avulla
    määriteltiin alkuperäinen satunnaisotanta. Sen arvoina ovat
    taulukossa 1 luetellut dependenssiroolit.
2.  *Topiikki-indikaattorin sijainti virkkeessä*. Tämä muuttuja jakaa
    aineiston kahteen luokkaan: tapauksiin, joissa topiikki-indikaattori
    on koko virkkeen ensimmäisenä ja muihin tapauksiin.
3.  *Lauseen predikaattiverbin persoona*. Myös tälle muuttujalle
    määriteltiin kaksi kategoriaa: tapaukset, joissa predikaattiverbi on
    ensimmäisessä persoonassa ja muut tapaukset.
4.  *Side muuhun tekstiin*. Tällä muuttujalla on kolme kategoriaa:
    tapaukset, joissa asumistopiikkia on pohjustettu jo edellisessä
    kappaleessa muttei niin selvästi, että kyseessä olisi linkkitapaus;
    tapaukset, joissa topiikki asetetaan viittaamalla selkeästi johonkin
    edellä muodostettuun linkkiin; tapaukset, joissa asumiskappaletta
    edeltää väliotsikko; tapaukset, joissa mitään edellä kuvatuista
    siteistä ei ole.
5.  *Topiikki-indikaattorin morfologinen rakenne*. Tämä muuttuja
    erottelee toisistaan finiittiverbit, infintiivimuodot (mukaan lukien
    minen-johdokset) ja substantiivit.

Tässä kuvattujen muuttujien selitysvoima eri ryhmien kannalta voidaan
kuvata seuraavasti:

![Kuvio 4: Topiikkia asettavien ryhmien rakenne luokittelupuun avulla
tarkasteltuna](/home/juho/projects/100-tapaa-indikoida-topiikkia/output/koko_artikkeli_files/figure-markdown_strict/unnamed-chunk-4-1.png)

Luokittelupuussa algoritmi on jakanut tapaukset ensin morfologinen
rakenne -muuttujan perusteella: jos topiikki-indikaattorina on
finiittiverbi, kyseessä on useimmiten esimerkin 2 edustama ryhmä
(tapaukset, joissa on finiittiverbi ja joiden ryhmä on 2 kattavat 15 %
aineistosta). Toinen selkeä jako voidaan luonnollisesti tehdä sillä
perusteella, onko kyseessä esimerkin 5 kaltainen edelliseen kontekstiin
ankkuroiva tapaus vai ei (ei--finiittiset tapaukset, joiden siteeksi on
merkitty *linkki* ja ryhmäksi 5 kattavat 5 % aineistosta). Loput
tapaukset jakautuvat selkeimmin sen perusteella, onko
topiikki-indikaattori virkkeen alussa vai ei. Jos indikaattori on
lauseen alussa ja lauseen predikaatti ensimmäisessä persoonassa,
tuloksena on usein esimerkin 1 edustama ryhmä. Melko selkeän joukon
muodostavat myös tapaukset, joissa indikaattorin syntaktinen rooli on
subjekti ja joissa indikaattori ei sijaitse lauseen alussa -- nämä ovat
analyysissa päätyneet tyypillisesti esimerkin 6 edustamaan ryhmään.

Kaiken kaikkiaan voidaan todeta, että vaikka tietyistä tapauksista olisi
ollut mahdollista melko selkeästi ennustaa, mihin ryhmään ne päätyvät,
ei analyysissa ole toimittu mekaanisesti vain tiettyjä tekstin tai
virkkeen rakenteeseen liittyviä piirteitä tarkastellen. Toisaalta se,
että muodostettuja ryhmiä voidaan jossain määrin määritellä
rakenteellisten piirteiden perusteella, antaisi mahdollisuuksia
tulevaisuudessa käyttää nyt luotua jaottelua pohjana jonkin vastaavan
aineiston automaattiseen luokitteluun.

Zoomaus
=======

Tämän analyysin tarkoituksena oli ottaa muutama tyypillinen eri
asteisesti listamainen tapaus ja sen jälkeen asettaa se rinnakkain samaa
ilmiötä toteuttavien muunlaisten ratkaisutapojen kanssa. Tässä on nyt
kuitenkin yleistä tekstien rakenteen hahmottelua, ehkei mahdu/haluta
lopulliseen, mutta ajatusten järjestelemiseksi ainakin tässä vaiheessa.

1.  tapaus: puhdas listatyyppinen (id732)

Ennen tätä kappaletta kirjoittaja on käsitellyt valmistelujaan kotoa
käsin, sitten kielikurssia melko seikkaperäisesti, vaihto-opiskelijoille
järjestettyä vapaa-ajan ohjelmaa ja lopuksi vielä reflektoi omaa
osaamistaan valitsemallaan kielikurssilla. Näiden alatopiikkien (?)
jälkeen kirjoittaja alkaa uuden tekstikappaleen seuraavasti:

Esimerkki x.x

Asuntoni sain vuokrattua Apartiksen (paikallinen TOAS) kautta.
Vaihtareille on varattu kaksi erillistä taloa, toinen (Beauregard)
sijaitsee aivan kaupungin keskustassa juna-aseman ja yliopiston
päärakennuksen vieressä ja toinen (Bellevue) puolestaan noin 20 minuutin
kävelymatkan päässä keskustasta. Asuntohakemus toimitettiin myös
kaikkien muiden hakemuspapereiden yhteydessä eli hakuprosessi oli siis
senkin osalta tehty todella helpoksi. --

Shoren (2008, 42) sanoin tätä tapausta voisi kuvailla niin, että tekstin
teemankulun hahmottaminen perustuu tietoihin, jotka "eivät ole tekstissä
ilmipantuja vaan lähinnä kielenulkoista tietoa (viite). Teema on siis
tekstin etenemisen kannalta (enemmäin tai vähemmän uusi): se ei perustu
selkeisiin merkityssuhteisiin vaan kehyksiin, skeemoihin. yms.
pääteltävä teema siis." Tällä kirjoittajalla tuntuu olevan sama
strategia koko ajan, koska jatkaa topiikeilla 'vaihtarit' ja
'asuntohakemus'. Lukijan kannalta tekstin koherennssi perustuu siis
siihen, että opiskelijavaihdon kehys on lähtökohtaisesti tuttu tai
lukija on lukenut joko raportin ohjeistuksen tai tutustunut muihin
samalla alustalla julkaistuihin teksteihin.

Tekstin kokonaisrakenne tällä, kuten usealla muullakin aineiston
kirjoittajalla, on Vuorijärven termiä käyttäen topiikkipohjainen.
Raportissa käsitellään sisältö topiikki kerrallaan, eivätkä nämä
sekvenssit ole hierarkkisessa suhteessa keskenään. (ks. myös Komppa). JA
TULISIKO TÄHÄN LINKKI YLEISKUVAN TULOKSIIN, ELI ETTÄ USEIN
LAUSEENALKUINEN OBJEKTI ON SE SYNTAKTINEN RAKENNE, JOTA HYÖDYNNETÄÄN?

Jos tekisimme näin, niin sitten tästä voisi jatkua suoraan jonkinlainen
kuvio ja esimerkit, millaisia muita funktioita samalla rakenteella
tehtään. (Tämä olisi ehkä jopa mielekäs kohta sille.)

Hiearkkisen rakenteen sijaan aineistosta löytyy kuitenkin kirjoittajia,
jotka rakentavat tekstinsä temporaalisten sekvenssien avulla. Tämän
strategian käyttö luo raportiin narratiivin.

Esimerkki x.x. (id 399, linkitetty & narratiivinen)

"Hong Kongiin saavuttuani kaikki sujui täysin mutkattomasti ja haluan
antaa CUHK:lle täyden kympin vaihtaritoiminnan hyvästä hoitamisesta.
Saapuessani yliopistolle kaikki vaihtarit majoitettiin ensimmäisen
viikon ajaksi samaan collegeen, jotta meidän olisi mahdollisimman helppo
tutustua toisiimme ja jotta vaihtarien tapahtumien koordinointi olisi
mahdollisimman helppoa. Ensimmäinen viikko oli niin kutsuttu Orientation
week, joka oli täynnä kevyitä luentoja koskien mm. yliopiston tai
asuntolan ”pelisääntöjä” tai kuinka selvitä hengissä Hong Kongissa.
Lisäksi kv-toimisto oli järjestänyt meille joinain iltoina ohjelmaa,
kuten esimerkiksi Tervetuliaisillallisen. Ensimmäinen viikko on siis
täydellinen tilaisuus tutustua uusiin vaihtareihin ja päästä nauttimaan
vaihtokokemuksesta jo heti ensimmäisestä päivästä lähtien.

Orientation weekin lopussa muutettiin lopulliseen asuntolaan. Minä
päädyin ennalta tekemieni valintojen pohjalta (no mandatory meal etc.)
Shaw Collegen I-house 2:seen, johon liittyy paljon hyviä ja huonoja
puolia. Ensinäkin yliopistolla asuminen on ylivoimaisen käytännöllistä
ja halpaa yksityisen asunnon vuokraamiseen verrattuna. -- "

Tässä topiikkia indikoi 'asuntola', joka on lauseessa täydennyksenä
toimiva paikan adverbiaali. Lause linkittyy edelliseen kappaleeseen
(Shoren sanoin, mutta meille Dikin käsittein, kun teoriaosa on
kirjoitettu) orientoivana sivuteemana toimivan ajan adverbiaalin avulla.
Edellisessä kappaleessa on kuitenkin puhuttu orientaatioviikosta ja
majoittamisestakin, eli tämä kirjoittaja ei ensimmäisen esimerkin tavoin
nojaa tekstin ulkopuoliseen tietoon, vaan itse kirjoittamaansa
edeltävään tekstijaksoon.

Ja vielä kolmas esimerkki, joka asettuisi tulkintani mukaan jollakin
jatkumolla näiden kahden välimaastoon.

Esimerkki x.x tekstin id 618

Kirjoittaja on edellisessä kappaleessa kuvannut saapumistaan kohdemaahan
ja järjestelyjä siihen liittyen. Kappaleessa on yksi maininta
asumisjärjestelyistä, mutta se tulee esille yleisen aikatauluttamisen
yhteydessä, joten se ei sinänsä orientoi millään tavalla seuraavan
kappaleen topiikkia.

"Soluasunnon itselleni hain Saksasta wg-gesuchtin nettisivujen kautta.
Saksalaisen perheen vuokraamassa solussa asui lisäkseni kolme muuta.
Vaikkei kämppiksien kanssa yhteiselo aina ilman ongelmia onnistunutkaan,
suosittelen ehdottomasti ainakin harkitsemaan opiskelija-asuntolan
sijaan soluasunnossa asumista.--"

Päätelmiä
=========

1.  Kirjoittamisen opetuksen kannalta ajateltuna. Työkaluja nimenomaan
    sen listaamiseen, *miten on tehty*. HUOM&gt;&gt; oppilaalle
    itselleen arvioitavaksi, mikä sopii tekstilajiin ja omaan tyyliin ja
    kulloinkin käsiteltävään aiheeseen.

Tähän analyysia siitä, miksi tietyt rakenteet vallitsevia. Kertooko esim
siitä, ettei tietoisesti rakenneta, vaan vedetään assosiatiivisesti?

-- Mitä hyötyä sitten siitä, että voi jostain kuulla erilaisista
tavoista aloittaa kappale?

1.  Konkreettinen sovellus fraasipankissa tms.

Lähteet
=======

Biber, Douglas, Ulla Connor & Thomas A. Upton 2007. *Discourse on the
move: Using corpus analysis to describe discourse structure* Vsk. 28.
John Benjamins Publishing.

Chafe, Wallace 1994. *Discourse, consciousness, and time: The flow and
displacement of conscious experience in speaking and writing*.
University of Chicago Press.

Haverinen, Katri, Jenna Nyblom, Timo Viljanen, Veronika Laippala, Samuel
Kohonen, Anna Missilä, Stina Ojala, Tapio Salakoski & Filip Ginter 2014.
Building the essential resources for Finnish: the Turku Dependency
Treebank. *Language Resources and Evaluation* 48:3, 1–39.

Komppa, Johanna 2012. Retorisen rakenteen teoria suomi toisena
kielenä-ylioppilaskokeen kirjoitelman kokonaisrakenteen ja kappalejaon
tarkastelussa.

Levshina, Natalia 2015. *How to do linguistics with R: Data exploration
and statistical analysis*. John Benjamins Publishing Company.

Vuorijärvi, Aino 2013. Tekstilaji ja yhteisö: Ammattikorkeakoulun
opinnäytetyön diskussio tekstinä.

[1] Käyttäen kirjoittajien itsensä tekemää kappaleiden ortografista
erottelua.

[2] Satunnaisotannan tekninen toteutus dokumentoitiin
git-versionhallintaan ja on nähtävillä osoitteessa x (tarkistettu
8.1.2017)
