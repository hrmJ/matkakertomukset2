Johdanto
========

Opiskelijavaihdosta kirjoitettava vaihtoraportti on institutionaalinen
teksti, jonka kirjoittamiseen yliopisto antaa sisältöpainotteisen
ohjeistuksen. Näillä verkossa julkaistavilla raporteilla on selkeä
funktio: tukea vaihtojaksoa suunnittelevia opiskelijoita päätöksenteossa
ja omaan tulevaan vaihtojaksoonsa valmistautumisessa. Niiden voi katsoa
siis edustavan samaa tekstilajia (tekstilajin määritelmästä ks. esim.
Honkanen 2012). Vaihtoraportti, kuten tekstilajit yleensäkin on
dynaaminen ja voi toteutua kielellisesti äärettömän monella eri tavalla
(onhan riittävän yleistä tietoa, ei kai kaipaa viiterimpsua,
dynaamisuudesta puhuu esim. Vuorijärvi 2003, Nieminen, Honkanen etc.),
ja tekstiä, jossa kieltä käytetään varioiden ja monipuolisesti mutta
lajinsa konventioita riittävässä määrin noudatellen arvostetaan ja
pidetään lukijan näkökulmasta luettavana ja mielenkiintoisena.
Monipuolisuus mainitaan usein myös arviointikriteeristöissä.

Lähestyessämme 2010-lukua Suomen oppilaitoksissa ja korkeakouluissa
opiskelee kasvava joukko kirjoittajia (L1 ja L2), jolla ei ole
opintojensa alkuvaiheessa opinnoissa menestymiseen tarvittavia
tekstitaitoja. Kirjoitusohjeita ja -oppaita sekä suomenkielisiä
mallitekstejä, ns. kielellisiä resursseja, löytyy verkosta nykyisin jo
runsaasti, ja akateemisen kirjoittamisen (erikoiskielten) tarkastelun
yhteydessä usein todetaan, että ”tekstilajitietoisuuden ja
tekstilajituntemuksen lisääntyessä yksilön ilmaisurepertuaari ja
kielellinen valinnanvara laajenevat kattamaan myös yhteisön puhetavat
(esim. Vuorijärvi 2013 s. 15; Bruce 2008 5-6, Solin 2006, 82 samoin
Luukka 2002b, 14, 27)”. Sitä, millä tavalla ilmaisurepertuaari
konkreettisesti laajenee ja miten oppija pääsee tekstilajin kautta
kiinni kielen rakenteiden varioiviin käyttötapoihin, ei Suomen
kontekstissa ole kuitenkaan vielä juuri tutkittu. Funktionaalisista
lähtökohdista tarkasteltuna yllä esitetty näkemys kaipaisi myös
empiiristä tutkimusta, koska rakenteiden hallinnan on osoitettu olevan
kytköksissä tekstin laatuun (viite).

Tekstin kirjoittamisesta tekstikappaleiden tasolla saatavilla on enemmän
aineistoa ja ohjeita siitä, miten se pitäisi tehdä, kuin deskriptiivistä
tietoa todellisesta kielenkäytöstä (Komppa 2012: 121) (Chafe 1994: 296).
Nykyisessä funktionaalista kielikäsitystä ja tutkivaa oppimista
korostavassa pedagogisessa kehyksessä pääosin preskriptiivinen kuvaus
tekstikokonaisuuden ja -kappaleen rakentumisesta ei kuitenkaan palvele
tarkoitustaan. Ns. uusi kirjoittaja on aktiivinen tiedonhakija ja
tekstien tutkija, joka ei enää kysy, miten minun pitäisi tämä tehdä vaan
millä eri tavoilla tämä on tehty. Tällä kirjoittajalla voi olla
nykyisen, tekstitaitoja korostavan kouluopetuksen pohjalta ymmärrys
tekstilajista, mutta repertuaarissa ei olekaan sopivaa rakennetta, jolla
pystyisi itse tuottamaan tavoitemuotoisen tekstin ja esim. käymään
dialogia lukijansa kanssa (ks. Juvonen 2012).

Viime aikaisessa fennistisessä tutkimuksessa on tarkastelu varsinkin
sitä, miten tekstikokonaisuus rakentuu funktionaalisten tai retoristen
jaksojen pohjalta. On myös tarkennettu siihen, millä tavalla, eli
millaisin kielen keinoin, kirjoittajat toteuttavat tekstin keskeisiä
funktioita tai siirtoja (esim. Juvonen & kump. myös Hilkka). Näissä
tarkasteluissa ei kuitenkaan puututa itse tekstikappaleen
kirjoittamiseen eikä siihen, miten teksti temaattisesti rakentuu, vaikka
tekstin temaattinen sisältö voi yhtälailla voi ohjata kirjoittajaa
kirjoitusprosessin aikana. On nimittäin huomattavan paljon tekstilajeja
(ks. Komppa & Vuorijärvi), joissa tekstin rakennetta voi kuvata
topiikkipohjaiseksi. Näissä teksteissä rakenne muodostuu
sekventiaalisesti tai lineaarisesti peräkkäin asetetuista
sisältötopiikeista, jotka kytkeytyvät tavalla tai toisella
diskurssitopiikkiin. Hierarkkisten tekstirakenteiden rinnalla tekstin
rakentaminen ns. sisältö edellä vaikuttaisikin olevan yhtä lailla
relevantti kirjoitusstrategia myös korkeakoulussa.

Olemassa olevan tutkimustiedon rinnalle haluammekin tarkastella, miten
kirjoittaja voi päästä alkuun kappaleen kirjoittamisessa, jos häntä
ohjaa tieto tekstikappaleen topiikista, ts. siitä mitä kappaleen pitäisi
pitää sisällään. Tutkimuksessa tarkasteltu tekstilaji on sinänsä selvä,
apuna on satoja raportteja ja kohtalaisen tarkat kirjoitusohjeet.
"Tekstit eivät synny tyhjiössä, vaan pikemminkin ne liikkuvat laumoina
ja ovat suhteessa toisiinsa monin tavoin" (2013: 69). Tässä
tutkimuksessa siis tarkastellaan, millä tavalla ja mitä rakenteita
käyttäen kirjoittaja asettaa tekstikappaleen sisältötopiikin ja näin
ollen miten kirjoittaja siirtyy tekstitopiikista toiseen. Analyysin
avulla haetaan vastausta seuraaviin tutkimuskysymyksiin:

1.  Millaisia tapoja yliopisto-opiskelijat käyttävät saman topiikin
    asettamiseen?
2.  Miten näitä tapoja voidaan määritellä toisaalta funktionaalisesti,
    toisaalta syntaktisesti?

Tutkimus toteutetaan korpusvetoisesti yhdistelemällä laadullisia (osio
4.1) ja määrällisiä (osio 4.2) menetelmiä. Tähän perustelut
aineistovalinnalle.

Teoriaa (otsikko auki)
======================

(muistissa tässä vain itsellä: nämä eivät ole ns. konventionaalisen
raportin muotoisia, raportti ei monialaisen yliopiston repertuaarissa
ole keskeinen, sen sijaan tekstit ovat keskenään saman muotoisia ja
funktioltaan samanlaisia, joten niitä voisi nimetä omaksi
tekstilajikseen, vaihtoraportiksi tai vaihtokertomukseksi.)

Usein puhutaan tekstin makro- ja mikrotasosta. Vaikka tarkastelemme
tekstikappaleita ja rajaamme vieläkin pienempään eli avausvirkkeeseen,
tutkimuskysymyksemme on ennemmin makro- kuin mikrotasolla. Nimittäin,
teksti on jakautunut myös topiikkiin, ylätopiikki jakautuu
alatopiikkeihin sisällönkin puolesta, ei ainoastaan funktioiden. Ja
kirjoittaja voi yhtäläisesti rakentaa tekstiä niiden avulla. Ja tarvita
konkreettista ohjeistusta siihen, miten tämä kielen tasolla tehdään. )

Korkeakoulun tekstilajit ja niiden hallinta (voisiko olla yläotsikko?)

Tekstikappaleet ja niiden väliset suhteet (alaotsikko)

Tämä tutkimus on alusta alkaen rakennettu tähdäten opiskelun ja
opettamisen sovellusmahdollisuuksiin. Samasta lähtökohdasta on myös
valittu keskeinen analyysiyksikkö, joka on siis tekstikappale. Tekstin
kokonaisrakenteen analyysissä on tyypillistä erottaa toisaalta
funktionaaliset jaksot ja toisaalta visuaaliset elementin, tekstikappale
lukeutuu jälkimmäiseen. Valintamme poikkeaa useimmista
lähestymistavoista, sillä tyypillisesti tekstikappaleita ei tarkastella
itsenäisinä kokonaisuuksina tekstilingvistisessä siirtoanalyysissä (pari
lähdettä) eikä retorisen rakenteen analyysissä (pari lähdettä), jotka
Suomen kontekstissa ovat keskeisimmät lähestymistavat opiskelutekstien
analyysiin. Toisin sanoen tekstikappaleita pidetään lähinnä
ortografisina merkkeinä, jotka eivät itsessään ole merkitseviä tekstin
rakentumisen kannalta.

Kirjoittajan kannalta kappalejako on kuitenkin hyvin konkreettinen ja
käytännön sanelema työkalu. Kirjoittamisoppaissa ja ohjeistuksissa
annetaan kuvauksia siitä, millä tavalla teksti rakentuu kappaleistaan,
ja millaisia kappaleiden – sisällön ja funktion tasolla – olisi hyvä
olla. Lisäksi kappaleiden koherentti toisiinsa sitominen on
tyypillisesti arviointikriteeri, esim. ylioppilaskirjoituksissa (viite).
Kirjoittamisprosessin kuluessa kirjoittaja voi kirjoittaa sisältöä eri
topiikeista ja vasta esim. editointivaiheessa rakentaa tekstiä
hierarkkiseksi kokonaisuudeksi. ”Tämä työ asettuu monessa suhteessa myös
erikoiskielten tutkimuksen kontekstiin, joissa motivaationa on hankkia
deskriptiivistä tietoa akateemisista tai professionaalisista
tekstilajeista. Näissä tuloksia ja sovelluksia mallinnetaan erityisesti
L2-käyttäjien näkökulmasta, mutta aineisto on syntyperäisten tuottamaa.
(Vuorijärvi 96.)”

Vuorijärvi on siirtotyyppien analyysillä saanut selville joukon
kielellisiä resursseja, joista kielenkäyttäjän on mahdollista valita
sopivimmat ja hänen mukaansa näitä valintoja ohjaa lähinnä tekstilaji,
tässä tapauksessa opinnäytetyö(s. 213-214). Vuorijärvi tarkastelee
työssään ammattikorkeakoulun opinnäytetyöiden tekstuaalista
rakentumista, erityisesti diskussio-osiota. Hän kuvaa perinteisen,
tutkimuslähtöisen mallin, jossa on osat: johdanto, menetelmä ja
aineisto, tulokset ja pohdinta. Noin puolet Vuorijärven aineistosta
asettuu tutkimuslähtöiseen malliin kategoriaan. (s. 81). Lisäksi
Vuorijärvi esittelee Paltridgeä mukaillen topiikkipohjaisen rakenteen
(me siis jatkossa myös)(s. 75). Tekstin aihetta siis avataan osa
kerrallaan. Topiikilla tarkoitetaan tässä yhteydessä sisältötopiikkia
eli aihetta tai aihepiiriä, josta tekstissä sanotaan jotakin. Vuorijärvi
esittelee (s. 75-76) Paltridgen 2002, 135 mukaisen skeeman Johdanto
Topiikki 1 Topiikki 2 Topiikki 3 ….. Päätelmät

(tällaiseen skeemaan yliopiston antama ohjekin kevyesti ohjaa, tosin
johdantoa ja päätelmiä ei mainita, mutta ne ovat ikään kuin läsnä
annetuissa topiikeissa)

Myös retorisen rakenteen teoriassa pyritään pääsemään käsiksi
tekstinosien välisiin suhteisiin, ja teoria rakentuu oletukselle, että
tekstinosat ovat hierakkisessa suhteessa toisiinsa. Tässä tutkimuksessa
ei kuitenkaan ole tutkittu tekstinosien välisiä suhteita, vaan liikutaan
topiikkien tasolla. Kuten Komppakin kirjoittaa, tekstinosa ydin voi
sijaita yhtälailla ortografisen kappaleen alussa tai muualla ja kuten
Juvonen sanoo, eri tekstityyppejä yhdistellen voi päästä samaan
lopputulokseen, ei oletuksemme voi olla, että ortografisen kappaleen
ensimmäinen lause tai virke yksinään paljastaisikaan mitään siitä,
millaisessa asemassa kappale hierakkisesti on tekstin kokonaisrakenteen
kannalta. Yhtälaisesti kuin että mitä tekstissäni seuraavaksi teen,
kirjoittajalla voi olla ajatus siitä, mistä asiasta, eli topiikista
haluaisi seuraavaksi kirjoittaa. Hän siis tarvitsee myös sisällölisen
linkin, joka on mukana rakentamassa tekstin kokonaiskoherenssia.
Lähdemme siis oletuksesta, että topiikit eivät ole sidoksissa
vaiheisiin, jaksoihin tai muihin tekstin rakenteen kannalta keskeisiin
osiin.

Vaihtoraportit ovat kokonaisrakenteeltaan pääosin topiikkipohjaisia -
retorisen rakenteen teorian läpi tarkasteluna moniytimisiä. Näin ollen
jokainen tekstikappale aloittaa uuden tekstikokonaisuuden, joka ei
niinkään asetu hierakiseen suhteeseen edeltävien tekstikappaleiden
kanssa, vaan ennemminkin on joko sekventiaalisesti tai listamaisesti
jäsentynyt tekstin päätopiikin alle. Tämän tutkimuksen aineisto sisältää
pääosin tekstejä, joiden osat ovat moniytimisessä suhteessa, jolloin
osat ovat ennemmin rinnasteisia, keskenään tasavertaisia, eikä yhtä
voida asettaa toisten ytimeksi. Komppa s. 39 antaa esimerkin sarjasta
sekvenssisuhteita, jos haluamme hyödyntää.

(Lopeta tämä kappale tähän) Suomalaisissa oppilaitoksissa ja
korkeakouluissa akateemiseen kirjoittamiseen ja tekstin tuottamiseen ei
ole syvennytty samassa määrin kuin esim. USA:ssa, jossa akateemista
kirjoittamista tyypillisesti opetetaan tehostetummin ja on myös tutkittu
pitkään (<span class="citeproc-not-found"
data-reference-id="camp2012">**???**</span>).

Topiikin asettaminen (alaotsikko)

Erityisesti englanninkielisessä kirjoittamisen opetuksen perinteessä on
ollut tapana käyttää topic sentence -käsitettä kuvaamaan virkettä, jolla
kirjoittaja ilmaisee kappaleen tärkeimmän ajatuksen. Suomeksi tämä
kääntyy nykyisellään useimmiten ydinvirkkeeksi (tähän lähteitä).
Ydinvirkkeiden todellisesta yleisyydestä ollaan tutkijoiden keskuudessa
kuitenkin montaa mieltä. ks. Smith 2008).

Tekstikappaleen ytimen tavoittelun sijaan tarkoituksenamme onkin tässä
tutkimuksessa selvittää, minkälaisten vihjeiden avulla lukija
johdatellaan kappaleen aiheeseen. Näitä vihjeitä nimitämme
indikaattoreiksi. Tavoitteenamme oli siis kartoittaa rakenteet, joita
varioimalla kirjoittajat indikoivat kappaleen topiikkia. Yksi keskeinen
kriteeri mm. äidinkielen ylioppilaskokeen arvioinnissa on kappaleiden
sujuva liittyminen toisiinsa (Ylioppilastutkintolautakunta 2017).
Lopputuloksena hahmottelemme asumiseen liittyvien
topiikki-indikaattorien taksonomiaa

Samoin Paltridge (2002) on verranut tutkielmaoppaita ja todellisten
tutkielmien rakennetta ja toteaa, että yhtä mallia esitetään ja
todellisuudessa variaatiota on huimasti. Tässä meidän tapauksessamme jo
yliopiston antama ohjeistus ohjaa kirjoittajaa Paltridgen kuvaamaan
topiikkipohjaiseen jäsennykseen (jota myös Komppa ja Vuorijärvi ovat
löytäneet) sen sijaan, että odotukseksi asetettaisiin konventiaalisen
raportin malli, johon ohjataan esim. ammattikorkeakoulujen
kirjoitusoppaissa (ks. esim. viiten Jyväskylän yliopiston sivuille,
viite olemassa jo.)

JA sitten voisi jatkua Dik & alatopiikit tähän omaksi kokonaisuudekseen,
mutta tämän kirjoittaminen lienee viisasta, kun tulososa on hahmollaan.

Tutkimusaineisto ja -metodi
===========================

Nyt käsillä olevan tutkimuksen aineisto koostuu siis
yliopisto-opiskelijoiden vaihtokokemuksestaan kirjoittamista teksteistä.
Tarkka tehtävänanto tekstien laatimiseen oli annettu erillisissä
ohjeissa, joissa opiskelijoita pyydetään kirjoittamaan "matkakertomus,
jossa kuvaillaan ja arvioidaan opiskelua ulkomaisessa yliopistossa tai
harjoittelua ulkomailla". Ohjeet sisältävät kahdeksankohtaisen listan
mahdollisesti käsiteltävistä asioista (mm. *etukäteisjärjestelyt*,
*asuminen* ja *merkityksellisyys*). Listaa kehotetaan tulkitsemaan
toteamalla, että "seuraavat ohjeet eivät ole sitovia, mutta ne on hyvä
lukea läpi ennen kirjoittamista". Vaikka ohjeet eivät siis velvoita
noudattamaan juuri tiettyä sisältörakennetta, ylivoimaisesti suurin osa
teksteistä on rakennettu juuri ohjetekstin ehdottaman aiherajauksen
perusteella. Tekstien rakenne on siis kuvion 1 kaltainen: niiden
diskurssitopiikkina on vaihtokokemus ylipäätään, ja tätä ylemmän tason
topiikkia käsitellään jakamalla se alatopiikkeihin, joista tavallisimmat
on lueteltu kuviossa.

![Kuvio 1: Matkakertomustekstien diskurssitopiikki ja
alatopiikit](output/figure/chart.png)

Tässä käsiteltävä lopullinen tutkimusaineisto kattaa kaikkiaan 492
opiskelijoiden laatimaa tekstiä, jotka tutkimuksen ensimmäisessä
vaiheessa annotoitiin kappaleittain[1] siten, että jokaiselle
kappaleelle merkittiin topiikki. Yhteensä kaksikymmentä tekstiä
käsittäneen kokeiluaineiston perusteella päätettiin keskittyä
*asumisesta* kertoviin kappaleisiin siitä syystä, että asumisesta
kirjoitettiin lähes jokaisessa analysoidussa näytetekstissä ja koska
asuminen aiheena havaittiin tavallisesti melko selvärajaiseksi. Koska
tekstit analysoi kaksi eri henkilöä (artikkelin tekijät), näyteaineiston
avulla testattiin myös, kuinka samanlaisia tulkinnat kappaleiden
aiheista olivat. Asumiskappaleiden osalta arvioijien tulkinnat olivat
samoja 45 tapauksessa 47:stä.

Kokeiluaineiston jälkeen koko tutkimusaineisto käytiin läpi siten, että
teksteistä etsittiin vain kappaleita, joiden topiikki oli tulkittavissa
asumiseksi. Kun tämä kaikki tekstit kattava varsinainen
annotointiprosessi saatiin päätökseen, lopulliseksi aineistoksi
muodostui 415 vähintään yhden asumisesta kertovan kappaleen sisältävää
tekstiä. Tekstit ovat keskimäärin 945 sanaa pitkiä ja sisältävät kaiken
kaikkiaan keskimäärin 13 kappaletta. Prosessin tuloksena saatu
tutkimusaineisto on siis kohtalaisen kokoinen, ja sitä voidaan
mahdollisesti jatkossa käyttää erilaisten kvantitatiivisten päätelmien
pohjana. Nyt käsillä olevaa tutkimusta varten päädyttiin kuitenkin
hyödyntämään aineistoa ennen muuta kvalitatiivisesti. Tätä varten
aineistosta eroteltiin tarkempaa analyysia silmällä pitäen
käsiteltäväksi painotettu satunnaisotanta.

Satunnaisotannan painottamisella pyrittiin varmistamaan, että
analysoitava otos edustaa mahdollisimman kattavasti koko
tutkimusaineistoa (satunnaisotantaan liittyvistä periaatteista ks. esim.
Levshina 2015: 8). Otoksen edustavuuden takaamiseksi kaikki 415 tekstiä
kattava korpus rajattiin ja annotoitiin ensin automaattisesti niin
pitkälle kuin mahdollista. Prosessi piti sisällään seuraavat vaiheet:

1.  Määriteltiin, että analysoitavien kappaleiden topiikin asettavat
    virkkeet luokitellaan sen perusteella, mikä sana toimii
    *topiikki-indikaattorina* eli ensimmäisenä leksikaalisena vihjeenä
    kappaleen topiikista. Analysoitavien kappaleiden määrää rajattiin
    siten, että mukaan otettiin ainoastaan sellaiset tapaukset, joissa
    topiikki-indikaattorina oli joskin *asua*-verbin johdos (kuten
    *asunto*, *asuntoasia* tai *asuminen*) tai *asua*-verbi itse.
2.  Huomio kohdistettiin vain niihin 338 tapaukseen, joissa
    *asua*-johdos sijaitsee ensimmäisen asumisesta kertovan kappaleen
    ensimmäisessä virkkeessä. Tällä varmistettiin se, että tarkastelun
    kohteeksi tulee mahdollisimman paljon juuri niitä virkkeitä, joissa
    kirjoittaja todella siirtyy vanhasta topiikista uuteen.
3.  Mukaan valikoituneille kappaleille suoritettiin automaattinen
    syntaktinen ja morfologinen jäsennys sekä lemmatisointi
    hyödyntämällä Turun yliopistossa kehitettyä dependenssijäsennintä
    (Haverinen ym. 2014) ja siihen liittyviä komponentteja.

Jos tutkitaan tarkemmin niitä kategorioita, jotka syntaktinen jäsennin
on merkinnyt tutkimukseen valikoituneiden kappaleiden ensimmäisille
*asua*-johdoksille, saadaan taulukon 1 mukainen jakauma.

<table>
<colgroup>
<col width="12%" />
<col width="13%" />
<col width="34%" />
<col width="34%" />
<col width="5%" />
</colgroup>
<thead>
<tr class="header">
<th align="left"> </th>
<th align="left">Frekvenssi</th>
<th align="left">Selitys</th>
<th align="left">Esimerkki</th>
<th align="left">N</th>
</tr>
</thead>
<tbody>
<tr class="odd">
<td align="left">dobj</td>
<td align="left">94</td>
<td align="left">objekti</td>
<td align="left"><em>Hankin asunnon</em></td>
<td align="left">47</td>
</tr>
<tr class="even">
<td align="left">root</td>
<td align="left">60</td>
<td align="left">predikaattiverbi</td>
<td align="left"><em>Asuin kerrostalossa</em></td>
<td align="left">30</td>
</tr>
<tr class="odd">
<td align="left">nmod</td>
<td align="left">50</td>
<td align="left">luokittelematon adverbiaali</td>
<td align="left"><em>Asunnon suhteen</em></td>
<td align="left">25</td>
</tr>
<tr class="even">
<td align="left">nmod:gobj</td>
<td align="left">34</td>
<td align="left">nominaalisen verbimuodon objekti</td>
<td align="left"><em>Asunnon hankkiminen</em></td>
<td align="left">17</td>
</tr>
<tr class="odd">
<td align="left">nsubj</td>
<td align="left">32</td>
<td align="left">subjekti</td>
<td align="left"><em>Asuminen järjestyi</em></td>
<td align="left">16</td>
</tr>
<tr class="even">
<td align="left">nmod:poss</td>
<td align="left">29</td>
<td align="left">omistusrakenteen kohde</td>
<td align="left"><em>Asuntoloiden vuokrataso</em></td>
<td align="left">14</td>
</tr>
<tr class="odd">
<td align="left">nsubj:cop</td>
<td align="left">21</td>
<td align="left">kopulalauseen subjekti</td>
<td align="left"><em>Asuntola on uusi</em></td>
<td align="left">10</td>
</tr>
<tr class="even">
<td align="left">muu</td>
<td align="left">18</td>
<td align="left">esim. infinitiivitäydennykset</td>
<td align="left"><em>Halusin asumaan paikallisten kanssa</em></td>
<td align="left">9</td>
</tr>
<tr class="odd">
<td align="left">Yht.</td>
<td align="left">338</td>
<td align="left">---</td>
<td align="left">---</td>
<td align="left">168</td>
</tr>
</tbody>
</table>

Taulukko 1: Asua-johdosten jakautuminen eri syntaktisiin kategorioihin.

Taulukon Frekvenssi-sarakkeesta nähdään paitsi se, että yhteensä edellä
kuvattujen kolmen annotointi- ja rajausvaiheen jälkeen jäljelle jäi 338
tekstiä, myös se, että selvästi tavallisimpia topiikki-indikaattoreita
olivat objektina esiintyvät asua-johdokset. Kategoriat, joiden edustajia
oli yhteensä alle kymmenen, niputettiin yhdeksi *muu*-kategoriaksi.
Varsinainen satunnaisotanta tehtiin taulukossa esitettyjen kategorioiden
perusteella siten, että jokaisesta taulukossa luetellusta ryhmästä
(mukaan lukien *muu*-ryhmä) valittiin satunnaisesti ryhmän
kokonaisfrekvenssin puolikasta vastaava määrä tapauksia (ks. taulukon
viimeinen sarake).[2] Nämä 168 tapauksesta otettiin varsinaisen
laadullisen analyysin kohteeksi.

Laadullisen analyysin tavoitteena oli ryhmitellä aineistosta erotellut
168 tekstiä siten, että yhteen ryhmään päätyisivät aina ne tavat asettaa
topiikki, jotka syntaktisilta tai funktionaalisilta ominaisuuksiltaan
muistuttavat toisiaan. Jokaista topiikkia asettavaa virkettä tutkittiin
erikseen laajemmassa tekstiyhteydessään, minkä jälkeen sitä verrattiin
muihin virkkeisiin ja määriteltiin, oliko kyseessä jokin uusi, muista
erottuva tapausjoukko vai ennemminkin jokin jo muodostettuun joukkoon
kuuluva tapaus. Tapauksia ei siis ryhmitelty minkään ennalta
määriteltyjen kriteerien pohjalta, vaan sillä perusteella, mitkä
tapaukset muistuttivat toisiaan.

Metodimme muistuttaa jonkin verran Vuorijärven (2013: 116) mainitsemaa
korpuslingvistisessä tekstianalyysissä käytettyä menetelmää (ks. Biber
ym. 2007), jossa analyysiin otettavat tekstit käydään ensin yksitellen
läpi, minkä jälkeen kukin teksti pyritään pilkkomaan tiettyä
viestitätarkoitusta toteuttaviin, erikseen nimettäviin jaksoihin. On
kuitenkin olennaista huomata se lähtökohtaero, ettei nyt käsillä
olevassa tutkimuksessa niinkään etsitä eri tekstijaksojen
viestintätarkoituksia, vaan liikutaan puhtaasti topiikkien tasolla
kysymällä, miten jokin uusi aihe esitellään lukijalle. Toinen ero on
siinä, että tarkasteltavien tekstijaksojen rajauksessa lähtökohtana
pidetään kirjoittajan itsensä tekemää ortografista kappalejakoa --
kirjoittajan omaa näkemystä siitä, milloin tekstissä siirrytään
sellaiseen uuteen jaksoon, joka ansaitsee tulla erotetuksi edeltävästä
tekstistä. Kolmanneksi tämän tutkimuksen metodin erottaa edellä
mainituista se, ettei analyysin tuloksena syntyneitä ryhmiä pyritä
nimeämään (vrt. Vuorijärvi 2013: 117), vaan ne määritellään ainoastaan
suhteessa toisiin teksteihin.

....vielä kappale ryhmittelyn perusteista ja siitä, ettei semant.
kriteerejä käytetty...

Tulokset
========

Edellä kuvatun laadullisen analyysin tuloksena tutkittavaksi valitut 168
tekstiä jaoteteltiin 13 ryhmään. Osiossa 4.1. kutakin ryhmää
luonnehditaan yleisellä tasolla tarkastelemalla lähemmin yhtä edustavaa
esimerkkiä. Vaikka varsinainen ryhmäjako on tehty puhtaan laadullisin
perustein pohjaamalla tapausten keskinäiseen samankaltaisuuteen,
tulkitaan osiossa 4.2. analyysin tulosta eli itse jaottelua määrällisten
ominaisuuksien pohjalta. Osio 4.3 peilaa tässä tehtyä ryhmittelyä
aiempiin tutkimuksiin ja siihen, miten tässä funktionaalisin perustein
tehty jaottelu osuu yksiin sen kanssa, miten tekstejä on toisaalla
jaoteltu kirjoittajan näkökulman perusteella.

Yleiskatsaus tavoista asettaa topiikki
--------------------------------------

Käymme tässä alaluvussa laadullisen analyysin tuloksena syntyneet ryhmät
läpi niiden koon mukaisessa järjestyksessä suurimmasta pienimpään.
Aineiston laajimman ryhmän, kaikkiaan 31 tapausta, muodostavat esimerkin
1 kaltaiset topiikkia asettavat virkkeet. Ryhmässä on jonkin verran
tekstejä (7 kpl / 22.58 %), joissa varsinaista asumisesta kertovaa
kappaletta tai kappaleita edeltää aiheeseen johdattava väliotsikko kuten
*Asuminen* tai *Asuminen Istanbulissa* -- näin ei kuitenkaan ole tässä
esitetyn virkkeen tapauksessa.

1.  Asuntoni sain vuokrattua Apartiksen (paikallinen TOAS) kautta.

Esimerkin 1 topiikki-indikaattorina on *asuntoni*-sana, joka tälle
ryhmälle leimallisesti on lauseen alussa sijaitseva objekti. Asumiseen
tai asuntoon ei ole viitattu edeltävissä kappaleissa, vaan topiikkia
asettava virke on samalla ensimmäinen maininta itse topiikista:
esimerkkiä 1 edeltävässä tekstissä kirjoittaja on käsitellyt ensin
valmistelujaan kotoa käsin, sitten kielikurssia melko seikkaperäisesti,
vaihto-opiskelijoille järjestettyä vapaa-ajan ohjelmaa ja lopuksi vielä
reflektoinut omaa osaamistaan valitsemallaan kielikurssilla.
Informaatiorakenteellisesti tarkasteltuna esimerkin 1 *asuntoni* voidaan
nähdä alatopiikkina (ks. osio x.x edellä), vaikka esimerkissä 1 ei täyty
Dikin (1989: 275) kuvailema ehto siitä, että varsinainen ylätopiikki
olisi erikseen esitelty lukijalle (vrt. myös Guijarro 2001: 110).
Kirjoittaja kuitenkin operoi tässä ja useimmissa ryhmän 1[3] tapauksissa
niin selkeästi tehtävänannossa ehdotetun rakenteen puitteissa, että hän
olettaa lukijan automaattisesti jakavan käsityksen siitä, mitä aiheita
tekstin diskurssitopiikkiin, vaihtokokemukseen, liittyvien asioiden
joukko pitää sisällään. Asunto tai asuminen nähdään toisin sanoen
lukijan käytettävissä olevana entiteettinä (vrt. Chafe 1987: 29;
Lambrecht 1996: 99), mikä mahdollistaa sen tuomisen tekstiin ilman
ennakkomainintoja tai esittelyjä. Voisi jopa sanoa, että esimerkin 1
kaltaiset tapaukset eivät niinkään aseta topiikkia, vaan ennemmin
käyttävät jo asetetetuksi oletettua topiikkia.

Toiseksi suurimman laadullisen analyysin tuloksena syntyneistä ryhmistä
muodostavat esimerkin 2 kaltaiset tapaukset, joita tutkimusaineistossa
on 21 kappaletta. Esimerkkiä 2 samoin kuin 6 muuta tämän ryhmän virkettä
(yht. 33.33 % ryhmän tapauksista) edeltää asumiseen viittaava
väliotsikko.

1.  Vaihtoni aikana asuin Grandmontin asuntolassa.

Kaikissa ryhmän 2 tapauksista topiikki-indikaattorina on
persoonamuotoinen *asua*-verbi, ja virkkeiden pääasiallinen sisältö on
yleensä informaatio siitä, missä kirjoittaja on vaihtonsa aikana asunut.
Tämän ryhmän tapaukset ovat edellistä ryhmää selkeämmin nimenomaan
johdantoja uuteen aiheeseen, ja Dikin jaottelun mukaisesti esimerkin 2
lopussa mainittu *asuntola* muodostaa (osiossa x.x. määritellyssä termin
teknisessä merkityksessä) uuden topiikin (1989: 269). Vastaavat *asuin
paikassa X* -tyyppiset rakenteet ovat siis keinoja esitellä *paikka X*,
josta tällaisella virkkeellä alkava kappale kertoo. Esimerkin 2
tapauksessa kirjoittaja jatkaa kappalettaan kuvailemalla asuntonsa
sisustuksen, kämppäkaverit ja vuokran suuruuden.

Esimerkin 3 kaltaisten tapausten muodostama ryhmä on täsmalleen
samankokoinen kuin ryhmä 2 (21 tapausta) -- sattumalta myös otsikoitujen
kappaleiden määrä on identtinen (7 kappaletta).

1.  Olin löytänyt asunnon ensimmäiseksi kuukaudeksi Airbnb:n kautta
    ennen Italiaan saapumista.

Esimerkin 3 edustamat virkkeet ovat ajallisesti muita monitasoisempia.
Lukija johdatetaan kappaleen topiikkiin kuvaamalla jotakin, mikä on
tapahtunut ennen sitä ajanjaksoa, jolle varsinainen käsiteltävä topiikki
sijoittuu. Esimerkin 3 tapauksessa luodaan pieni jännite: jos kerran
ensimmäiseksi kuukaudeksi oli löydetty AirBnb-asunto, miten asumisasia
lopullisesti ratkaistiin? Avausvirkkeen jälkeen kappaleessa selviää,
että AirBnb-ratkaisusta muodostuikin lopulta asunto koko vaihdon ajaksi.
Kappaleen loppuosassa kirjoittaja kuvailee tarkemmin asunnon
yksityiskohtia: sijaintia, kulkuyhteyksiä ja tyypillisyyttä
kohdekulttuurissa. Informaatiorakenteeltaan ryhmä 3 onkin hyvin
samanlainen kuin edellinen ryhmä: koko kappaleen topiikkina oleva
*asunto* esitellään uutena topiikkina ensimmäisessä virkkeessä.

Neljäntenä ryhmänä tarkastellaan seuraavanlaisia tapauksia, joissa
topiikki asetetaan luonnehtimalla jotenkin kirjoittajan henkilökohtaista
kokemusta aiheesta:

1.  Asuminen, tai siis lähinnä asunnon hankkiminen, oli varmaankin
    vaihdon hankalin juttu.

Esimerkissä 4 topiikkia indikoi *asuminen*, mikä tähän ryhmään
luokitelluilla kaikkiaan 16 tapauksella onkin tyypillistä: kenties
suoraviivaisin tapa kuvailla omaa kokemusta jostakin varsinaisen
diskurssitopiikin osa-alueesta on niputtaa kokemus nominalisoituun
verbimuotoon ja luonnehtia tätä predikatiivilauseella. Näissä
tapauksissa kuvataan, miten *asunnon hakeminen oli helppoa* tai miten
*kaikkein vaikeinta oli asunnon löytäminen*. Kirjoittajan näkökulma
onkin usein koko tekstin ja diskurssitopiikinkin tasolla subjektiivinen
-- strategiana on kertoa käsiteltävästä asiasta sen kautta, miten asiat
ovat sujuneet, omia onnistumisia ja epäonnistumisia arvioiden.
Informaatiorakenteen kannalta nämä tapaukset ovat monesti ryhmän 1
tapaan alatopiikkeja. Esimerkki 4 on kuitenkin esimerkkiä 1 selvemmin
topiikkia asettava virke, sillä siinä asumisen rooli yhtenä
vaihtokokemuksen osana on ilmaistu eksplisiittisesti. Vain kahdessa
ryhmän 4 tapauksessa asumisesta kertovaa kappaletta edeltää väliotsikko.

Esimerkissä 5 indikaattorina on *asuntoloista*-sana. Ilman kontekstia
tarkasteltuna tämäkin tapaus vaikuttaa samalta kuin listamainen
esimerkki, mutta laajemman analyysin tuloksena selvisi, että kirjoittaja
on jo aiempana, kirjoittaessaan etukäteisjärjestelyistä ja kohdemaahan
saapumisesta, rakentanut kuvaa paikallisista asuntolavaihtoehdoista ja
asuntolassa elämisestä. Tämän ryhmän tekstit sijoittuvatkin
toissijaisesti myös johonkin toiseen alaryhmään, mutta ovat erottuneet
omasta alaryhmästään kontekstin tarkastelun vaiheessa.

1.  Asuntoloista valitsin Julius Raab Heimin vanhojen matkakertomusten
    perusteella.

Esimerkin 5 kaltaisia aiempaan kontekstiin tietoisesti sidottuja
tapauksia on aineistossa 14 kappaletta. Näissä tapauksissa kyse on
virketasolla tarkasteltuna joko annetuista topiikeista -- jos
kontekstuaalinen linkki on muodostettu suhteellisen lähellä tässä
käsiteltävää varsinaista asumiskappaletta -- tai, jos edellinen maininta
on selvästi kauempana, palautetuista topiikeista (Dik 1989: 270--271).
X:ssä tämän ryhmän virkkeessä kappaletta edeltää välitotsikko.

1.  Ulkomaisille opiskelijoille tarkoitettu asuntola on vain kolme
    vuotta vanha ja täten melko moderni.

Esimerkissä 6 kirjoittaja esittelee uuden topiikin lähtemällä liikkeelle
konkreettisesti asuntonsa luonnehtimisesta (vrt. esimerkki 4, jossa
luonnehditaan kirjoittajan kokemusta). Vastaavia asuntolaa tai asumista
staattisesti kuvaavia topiikin asettavia virkkeitä on kaikkiaan 12
kappaletta. Informaatiorakenteeltaan nämä tapaukset ovat monesti lähellä
ryhmää 2, sillä molemmissa kappaleen ensimmäinen virke esittelee
lukijalle sen, minkä yksityiskohtaiseen kuvailuun koko loppukappale
keskittyy. Esimerkissä 6 topiikki asetetaan kuitenkin jossain määrin
implisiittisemmin, ja hyppäys edellisestä aiheesta (esimerkin 6
tapauksessa HIV-testin teettäminen) on tyypillisesti rajumpi. Tämä
selittää sitä, että peräti 58.33 % ryhmän 6 tapauksista (ei kuitenkaan
tässä esitetty esimerkki) sisältää asumiskappaletta edeltävän
väliotsikon.

Esimerkki 7 edustaa kaikkiaan 10 tapausta käsittävää ryhmää, jonka
ominaispiirteenä on kirjottajan itsensä vertailu muihin vaihdossa
olleisiin.

1.  Itselläni kävi tuuri asunnon suhteen löytäessäni edullisen huoneen
    Chelseasta aivan Manhattanin keskeltä.

Informaatiorakenteeltaan ryhmän 7 tapaukset ovat nekin tyypillisesti
alatopiikkeja, ja olettavat indikaattorisanan implikoiman topiikin
jossain määrin esimerkin 1 kaltaisesti jo asetetuksi. Toisaalta
esimerkissä 7 on samoja piirteitä kuin esimerkissä 4: myös tässä
reflektoidaan sitä, mikä omassa kokemuksessa oli helppoa ja mikä
vaikeaa. Yhdessäkään ryhmän 7 tapauksessa ei ole asumiseen viittaavaa
väliotsikkoa.

Samoin kuin esimerkissä 4, myös esimerkissä 8 topiikki-indikaattorina on
koko lauseen ensimmäisena sijaitseva *asuminen*-sana. Erona näiden
esimerkkien välillä on, että siinä missä esimerkki 4 on
informaatiorakenteen kannalta omasta vaihtokokemuksesta lohkaistu
alatopiikki, ankkuroituu esimerkki 8 siihen fyysiseen paikkaan, jossa
vaihto tapahtui:

1.  Asuminen Tokiossa on aika kallista.

Ryhmän 8 kirjoittajat eivät lähde liikkeelle omista kokemuksistaan, vaan
käsittelevät tilannetta laajemmin, tavoitteenaan eräässä mielessä jakaa
maailmantietoa lukijalleen. Esimerkin 8 edustama ryhmä kattaa kaikkiaan
10 tapausta, joista kahdessa (mukaan lukien esimerkki 8) asumisesta
kertovaa kappaletta edeltää väliotsikko *Asuminen*.

Yleistys kirjoittajan oman kokemuspiirin ulkopuolelle voidaan kuitenkin
tehdä myös toisella tavalla. Esimerkissä 9 ja kahdeksassa muussa
tapauksessa tämä tapahtuu keskittymällä johonkin ulkoiseen agenttiin,
jonka toimet vaikuttavat kirjoittajaan yleisesti ja asumisen
järjestymiseen erityisesti:

1.  Suurlähetystön henkilökunta tarjosi resurssiensa puitteissa
    apuaan mm. maahantuloon, käytännön järjestelyihin sekä asunnon
    löytämiseen liittyvissä asioissa.

Esimerkissä 9 on informaatiorakenteen kannalta katsottuna kyse
esimerkkien 2, 3 ja 6 tapaan uudesta topiikista, mutta sen esittely
toteutetaan hyödyntämällä jotakin tekstin kannalta keskeistä toimijaa,
tässä tapauksessa suurlähetystön henkilökuntaa. Kuten ryhmän 7 kohdalla,
myös ryhmässä 9 yli puolessa tapauksia (55.56 %) asumisesta kertovaa
kappaletta edeltää väliotsikko.

Esimerkin 10 edustamassa ryhmässä asumisesta raportoidaan kertovan
tekstityypin avulla, mikä käy tästä esimerkistä esiin erityisen
selvästi, koska kirjoittaja on käyttänyt ajan ilmausta.

1.  Lensin Wieniin sunnuntaina ja lento-kentältä suuntasin suoraan
    asunnolleni.

Aikamuoto ryhmän 10 virkkeissä on tyypillisesti imperfekti. Näissäkin
tapauksissa topiikki-indikaattori on informaatiorakenteen kannalta uusi
topiikki, joka esimerkin narratiivisuuden vuoksi tulee asetetuksi muita
tässä tarkasteltuja uuden topiikin sisältäviä ryhmiä implisiittisemmin.
Kaikkiaan ryhmään 10 kuuluu 9 tapausta, joista niistäkin suurin osa (5
kpl) sisältää väliotsikon.

Oman, selvästi muista erottuvan ryhmänsä muodostavat ne esimerkin 11
edustamat 6 tapausta, joissa kirjoittaja eksplisiittisesti ilmaisee
siirtyvänsä käsittelemään asumista.

1.  Sitten pari sanaa asumisesta.

*Sitten pari sanaa asumisesta* -tyyppisten johdantovirkkeiden voisi
ajatella jossain määrin korvaavan väliotsikoita tekstissä, vaikka yksi
tähän ryhmään luokiteltu virke (*Monella varmaan herää jo kysymys, entäs
asuminen?*) tekeekin poikkeuksen. Nämä 6 esimerkkiä edustavat Dikin
jaottelussa uusia topiikkeja (1989: 268), ja ovat aiheeseen
johdattamisen implisiittisyys--eksplisiittisyys-asteikon
eksplisiittisessä ääripäässä (vrt. päinvastaisessa ääripäässä sijaitseva
ryhmä 1).

Laadullisessa analyysissa luokiteltiin omaksi pieneksi ryhmäkseen myös
esimerkin 12 kaltaiset 5 tapausta:

1.  Saapuessani Varsovaan minulla oli onneksi jo asunto tiedossa.

Nämä topiikkia asettavat tapaukset sijoittuvat ryhmien 2, 3 ja 10
välimaastoon. Kuten mainituissa ryhmissä, myös näissä tapauksissa
kyseessä on varsinainen aiheeseen johdattava virke, jossa kappaleen
topiikki esitellään uutena avausvirkkeen loppupuolella. Myös ryhmässä 12
kuvataan ajallinen jännite, mutta se esitetään usein eri järjestyksessä
kuin ryhmässä 3. Siinä missä esimerkki 3 esitti kappaleen alussa avoimen
tilanteen ja myöhemmässä kappaleessa tilanteen ratkaisun, aloittaa
esimerkki 12 ratkaisusta (saavuttaessa asunto oli jo löydetty) ja
käyttää lopun kappaleen takaumamaisesti sen kuvailuun, miten ratkaisuun
päästiin (kirjoittaja oli etsinyt asuntoa valmiiksi Facebookin kautta).

Pienimmän mutta silti tarkastelemisen arvoisen ryhmän aineistossamme
muodostivat esimerkki 13 ja kolme muuta vastaavaa tapausta:

1.  Lähes kaikki Bratislavan kauppakorkeakoulun vaihto-opiskelijat
    asuivat Ekonom-nimisessä dormitoryssa.

Nämä topiikkia asettavat virkkeet ovat lähellä ryhmää 7, johon luetuissa
tapauksissa oleellista on kirjoittajan itsensä vertailu muihin. Ryhmässä
13 kirjoittaja lähtee liikkeelle siitä, miten yleensä tehdään tai miten
suurin osa tekee. Tämä voitaisiin esittää vastakohtana omalla
kokemukselle, mutta ryhmän 13 tapauksille on tyypillistä, että myös
kirjoittaja noudattaa kuvailtua ennemmistön toimintatapaa. Virke 13 on
todella vain keino johdattaa lukija kappaleen varsinaiseen aiheeseen,
*Ekonom*-nimiseen asuntolaan (uusi topiikki), jonka sijainnista,
vuokratasosta ja muista ominaisuuksista kappale kertoo. Yhtä lukuun
ottamatta kaikki tämän ryhmän tapaukset sisältävät myös asumiseen
viittaavan väliotsikon.

Kuten edellä metodin kuvauksen yhteydessä todettiin, tässä kuvatut eri
topiikin asettamistapoja edustavat ryhmät on muodostettu sijoittamalla
aina toisaan muistuttavat tapaukset samaan kategoriaan. Ryhmien väliset
rajat eivät luonnollisestikaan ole suoraviivaisia, ja jaottelun olisi
voinut tehdä muillakin tavoilla. Eri ryhmät ovat lisäksi enemmän tai
vähemmän läheisessä yhteydessä toisiinsa, ja näitä linkkejä on tässä
esitetyssä kuvauksessa pyritty osoittamaan. Seuraavaksi nyt esiteltyjen
ryhmien rakenteellisia tyyppipiirteitä tutkitaan tarkemmin määrällisestä
näkökulmasta. Argumenttimme on, että vaikka ryhmät on muodostettu
puhtaasti tulkitsemalla eri tekstien välisiä samankaltaisuuksia, on
suurimmalle osalle ryhmistä melko yksinkertaista antaa myös muodolliset,
lähinnä rakenteeseen perustuvat määritelmät, joiden soveltaminen voi
joillekin kirjoittajille tai opettajulle olla abstrakteja
funktionaalisten ominaisuuksien kuvailuja helpompaa.

Puu
---

Tekstuaalisia funktioita ja ja kappaletason elementtejä kuvattaessa on
usein.. Esimerkiksi Vuorijärvellä kuvaus "blablaa". Jos opettaja haluaa
konkretisoida eri tekstistrategioita, hänen on tavallisesti
turvauduttava vain abstrakteihin määritelmiin. Yhtenä tämän tutkimuksen
tarkoituksena on kuitenkin tuottaa myös toisenlaista, rakenteiden tason
tietoa... Tätä tietoa on kerätty seuraavassa soveltamalla laadullisen
analyysin tuloksena saatuun ryhmäjakoon määrällisiä menetelmiä,
tarkemmin ottaen ehdollisia päätöksentekopuita (*conditional inference
trees*).

Ehdollisissa päätöksentekopuissa ajatuksena on, että (Levshina 2015, x)
. Analyysissa määritellään yksi selitettävä muuttuja (vrt. Ketokivi
2015, x) ja (tavallisesti useita) selittäviä muuttujia, joiden avulla
jonkin tapauksen päätymistä johonkin luokkaan pyritään ennustamaan. Nyt
käsillä olevassa tutkimuksessa selitettävän muuttujan muodostavat
laadullisen analyysin tuloksena luodut topiikin asetustapojen 13 ryhmää.
Yksittäisen matkakertomuksen päätymistä johonkin näistä ryhmistä on
suorittamassamme luokittelupuuanalyysissä tarkasteltu seuraavien
selittävien muuttujien avulla.

1.  *Topiikki-indikaattorin dependenssirooli.* Tämän muuttujan avulla
    määriteltiin alkuperäinen satunnaisotanta. Sen arvojen pohjana ovat
    taulukossa 1 luetellut dependenssiroolit, joita kuitenkin
    lavennettiin siten, että arvot *nsubj* ja *nsubj:cop* yhdistettiin
    yhdeksi subjektin kategoriaksi (*subj*) ja arvot *nmod:poss* sekä
    *nmod:gobj* yhdeksi *nmod:x*-kategoriaksi, jolla viitattiin kaikkiin
    kompleksisiin nominaalirakenteisiin (*asunnon hankinta*, *asumisen
    järjestäminen*).
2.  *Topiikki-indikaattorin sijainti virkkeessä* jakaa aineiston kahteen
    luokkaan: tapauksiin, joissa topiikki-indikaattori on koko virkkeen
    ensimmäisenä ja muihin tapauksiin.
3.  Myös *lauseen predikaattiverbin persoona* jaettiin kahteen
    kategoriaan: tapauksiin, joissa predikaattiverbi on ensimmäisessä
    persoonassa ja muihin tapauksiin.
4.  *Side muuhun tekstiin* -muuttujalla on kolme kategoriaa: tapaukset,
    joissa asumistopiikkia on pohjustettu jo edellisessä kappaleessa
    muttei niin selvästi, että kyseessä olisi linkkitapaus (*edel.*);
    tapaukset, joissa topiikki asetetaan viittaamalla selkeästi johonkin
    edellä muodostettuun linkkiin (*linkki*); tapaukset, joissa
    asumiskappaletta edeltää väliotsikko (*ots*) sekä tapaukset, joissa
    mitään edellä kuvatuista siteistä ei ole (*x*).
5.  *Topiikki-indikaattorin morfologinen rakenne* erottelee toisistaan
    finiittiverbit, infintiivimuodot (mukaan lukien minen-johdokset) ja
    substantiivit.
6.  *Aikamuoto*-muuttuja pitää sisällään arvot *preesens*, *imperfekti*,
    *pluskvamperfekti/perferkti*[4] ja *ellipsi* (--).

Näiden muuttujien perusteella rakennettiin päätöksentekopuu
R-ohjelmiston *party*-kirjastoon kuuluvaa *ctree*-funktiota (Hothorn ym.
2006) käyttäen. Analyysin tulos on esitetty kuviossa 3 (tilan
säästämiseksi kuvio on esitetty kierrettynä vaakatasoon).

<img src="/home/juho/projects/100-tapaa-indikoida-topiikkia/output/koko_artikkeli_files/figure-markdown_strict/unnamed-chunk-16-1.png" alt="Kuvio 3: Topiikkia asettavien ryhmien rakenne luokittelupuun avulla tarkasteltuna" angle=90 />
<p class="caption">
Kuvio 3: Topiikkia asettavien ryhmien rakenne luokittelupuun avulla
tarkasteltuna
</p>

Kuviossa 3 tutkimusaineisto on jaettu kymmeneen ryhmään (kuvion
alimmalla rivillä esitetyt pylväskaaviot) edellä kuvattujen selittävien
muuttujien perusteella. Kuvio esittää eri selittävien muuttujien
vaikutuksen selitettävään muuttujaan sarjana päätöksiä (kuvan
ympyränmuotoiset noodit), jotka on numeroitu yhdestä 19:ään,
esimerkiksi: *jos jonkin tapauksen dependenssirooli on predikaatti
(noodi 1) ja pääverbin persoona ensimmäinen (noodi 15) ja jos lisäksi
tapausta ei edellä väliotsikko, kyseessä on aina ryhmään 2 kuuluva
tapaus (noodi 18)*. Jos taas dependenssirooli on predikaatti (noodi 1),
joka ei kuitenkaan esiinny ensimmäisessä persoonassa, on kyseessä
useimmiten ryhmän 13 tapaus, vaikka muutkin vaihtoehdot ovat
mahdollisia. Jokaisen noodin kohdalle on myös merkitty p-arvo (tästä
tarkemmin).

Oleellista tässä esitetyssä päätöksentekopuussa on, että vaikka itse
luokittelu ryhmiin tehtiin puhtaasti artikkelin kirjoittajien tulkinnan
perusteella ja kustakin ryhmästä annettiin edellä funktionaalinen
kuvaus, on ryhmiä mahdollista kuvailla melko pitkälle myös
rakenteellisten ominaisuuksien valossa. Karkeasti ottaen voidaan todeta,
että suurin osa laadullisen analyysin tuloksena laadituista
kolmestatoista ryhmästä pystytään päättelemään hyödyntämällä kolmea
yksinkertaista rakenteellisen mikrotason muuttujaa: verbin persoonaa,
aikamuotoa ja indikaattorisanan dependenssiroolia. Taulukossa 2 on
tiivistetty näiden muuttujien vaikutus topiikkia asettavan virkkeen
päätymiseen johonkin laadullisessa analyysissa määritellyistä ryhmistä:

<table>
<colgroup>
<col width="16%" />
<col width="17%" />
<col width="30%" />
<col width="8%" />
<col width="26%" />
</colgroup>
<thead>
<tr class="header">
<th align="left">Verbin persoona</th>
<th align="left">Verbin aikamuoto</th>
<th align="left">Indikaattorisanan dependenssirooli</th>
<th align="left">ryhmä</th>
<th align="left">luokittelupuun loppunoodit</th>
</tr>
</thead>
<tbody>
<tr class="odd">
<td align="left"><em>1.</em></td>
<td align="left"><em>imperfekti</em></td>
<td align="left"><em>ei predikaatti</em></td>
<td align="left">1</td>
<td align="left">7</td>
</tr>
<tr class="even">
<td align="left"><em>1.</em></td>
<td align="left">--</td>
<td align="left"><em>predikaatti</em></td>
<td align="left">2</td>
<td align="left">17 ja 18</td>
</tr>
<tr class="odd">
<td align="left">--</td>
<td align="left"><em>pl.perf/perf.</em></td>
<td align="left">--</td>
<td align="left">3</td>
<td align="left">12</td>
</tr>
<tr class="even">
<td align="left"><em>muu kuin 1.</em></td>
<td align="left"><em>imperfekti</em></td>
<td align="left"><em>osa kompleksista lauseketta</em></td>
<td align="left">4</td>
<td align="left">9</td>
</tr>
<tr class="odd">
<td align="left">--</td>
<td align="left"><em>imperfekti</em></td>
<td align="left"><em>subjekti</em></td>
<td align="left">6</td>
<td align="left">11</td>
</tr>
<tr class="even">
<td align="left">--</td>
<td align="left"><em>preesens</em></td>
<td align="left"><em>ei predikaatti</em></td>
<td align="left">8</td>
<td align="left">13</td>
</tr>
<tr class="odd">
<td align="left"><em>muu kuin 1.</em></td>
<td align="left">--</td>
<td align="left"><em>predikaatti</em></td>
<td align="left">13</td>
<td align="left">19</td>
</tr>
<tr class="even">
<td align="left"><em>muu kuin 1.</em></td>
<td align="left"><em>imperfekti</em></td>
<td align="left"><em>ei predikaatti, ei subjekti, ei osana kompleksista lauseketta</em></td>
<td align="left">7 ja 9</td>
<td align="left">10</td>
</tr>
</tbody>
</table>

Taulukko 2: Kvantitatiivisesti pääteltävissä olevat ryhmät

Taulukossa 2 on esitetty... Lisäksi...

Huomaa: sijainnilla ei tässä puussa merkitystä..

Kirjoittajan näkökulma
----------------------

"Lingvististen piirteiden tanssi"

Tänne Kirsin ajatus kolmijaosta (writer oriented etc.)

Päätelmät
=========

1.  Kirjoittamisen opetuksen kannalta ajateltuna. Työkaluja nimenomaan
    sen listaamiseen, *miten on tehty*. HUOM&gt;&gt; oppilaalle
    itselleen arvioitavaksi, mikä sopii tekstilajiin ja omaan tyyliin ja
    kulloinkin käsiteltävään aiheeseen.

Tähän analyysia siitä, miksi tietyt rakenteet vallitsevia. Kertooko esim
siitä, ettei tietoisesti rakenneta, vaan vedetään assosiatiivisesti?

-- Mitä hyötyä sitten siitä, että voi jostain kuulla erilaisista
tavoista aloittaa kappale?

1.  Konkreettinen sovellus fraasipankissa tms.

Lähteet
=======

Biber, Douglas, Ulla Connor & Thomas A. Upton 2007. *Discourse on the
move: Using corpus analysis to describe discourse structure* Vsk. 28.
John Benjamins Publishing.

Chafe, Wallace 1987. Cognitive constraints on information flow.
Teoksessa: Russell S. Tomlin (ed.) *Coherence and Grounding in Discourse
: Outcome of a Symposium, Eugene, Oregon, June 1984.* John Benjamins
Publishing Company.

Chafe, Wallace 1994. *Discourse, consciousness, and time: The flow and
displacement of conscious experience in speaking and writing*.
University of Chicago Press.

Dik, Simon C. 1989. *The Theory of Functional Grammar, Part I: The
Structure of the Clause, Vol. 9 of Functional Grammar Series*.
Dordrecht: Foris Publications.

Guijarro, A. Jesús Moya 2001. Topicality chains in two discourse genres.
*Estudios Ingleses de la Universidad Complutense* 9: 103–128.

Haverinen, Katri, Jenna Nyblom, Timo Viljanen, Veronika Laippala, Samuel
Kohonen, Anna Missilä, Stina Ojala, Tapio Salakoski & Filip Ginter 2014.
Building the essential resources for Finnish: the Turku Dependency
Treebank. *Language Resources and Evaluation* 48:3, 1–39.

Hothorn, Torsten, Kurt Hornik & Achim Zeileis 2006. Unbiased Recursive
Partitioning: A Conditional Inference Framework. *Journal of
Computational and Graphical Statistics* 15:3, 651–674.

Ketokivi, Mikko 2015. *Tilastollinen päättely ja tieteellinen
argumentointi* 2. laaj. laitos. Helsinki: Gaudeamus.

Komppa, Johanna 2012. Retorisen rakenteen teoria suomi toisena
kielenä-ylioppilaskokeen kirjoitelman kokonaisrakenteen ja kappalejaon
tarkastelussa.

Lambrecht, Knud 1996. *Information structure and sentence form: Topic,
focus, and the mental representations of discourse referents*. Cambridge
studies in linguistics vol. 71. Cambridge: Cambridge university press.

Levshina, Natalia 2015. *How to do linguistics with R: Data exploration
and statistical analysis*. John Benjamins Publishing Company.

Vuorijärvi, Aino 2013. Tekstilaji ja yhteisö: Ammattikorkeakoulun
opinnäytetyön diskussio tekstinä.

[1] Käyttäen kirjoittajien itsensä tekemää kappaleiden ortografista
erottelua.

[2] Satunnaisotannan tekninen toteutus dokumentoitiin
git-versionhallintaan ja on nähtävillä osoitteessa x (tarkistettu
8.1.2017)

[3] Viitaamme jatkossa ryhmiin tässä esitettyjen esimerkkien numeron
perusteella.

[4] Perfektitapauksia aineistossa oli vain yksi ja sekin
konditionaalissa, joten molemmat suomen liittoaikamuodot yhdistettiin
samaan kategoriaan.
