Lähestyessämme 2020-lukua Suomen oppilaitoksissa ja korkeakouluissa opiskelee kasvava joukko kirjoittajia (L1 ja L2), jolla ei opintojensa alkuvaiheessa ole opinnoissa menestymiseen tarvittavia tekstitaitoja (lähteitä, esim. OPH:n selvitykset, tähän). Kaiken tasoisilla kirjoittajilla on saatavilla lähes rajaton tekstimaailma, jota olisi mahdollista hyödyntää tai oppia hyödyntämään oman kirjoitusprosessinsa tukena.  Kieli tarjoaa kuitenkin loputtoman määrän mahdollisuuksia ilmaista itseään ja vuorovaikuttaa, joten usein kirjoittaja kaipaisi tietoa tyypillisistä ja tilanteeseen sopivista ratkaisuista. Tässä tekstikorpukset voivat olla suureksi avuksi. Tekstimassojen analyyttinen tarkastelu ja jäsentely kirjoittamisen tarpeisiin ei kuitenkaan ole yksinkertaista, eikä ainakaan toistaiseksi analyysiä avustamaan ole suomen kielelle tarjolla sovelluksia (Koskenniemi, Lindén, Carlson, Vainio, Arppe, Lennes, Westerlund, Hyvärinen, Bartis, Nuolijärvi & Piehl 2012). Meillä ei myöskään ole tarjolla aineistopohjaista fraasipankkia, jota voisi käyttää opiskelun ja kirjoittamisen tukena (olisko tässä hyvä olla esimerkki jostain kv-pankista). Tutkimuksemme keskeisenä tavoitteena onkin ottaa ensimmäinen askel yllä kuvattuun suuntaan ja avata keskustelu tekstiaineistoihin pohjaavan, kirjottamisen opetuksen tarpeisiin suunnatun kielen rakenteiden tekstuaalisen käytön / pragmatiikan (?) tarkastelusta.

Tutkimuksen aineisto koostuu yliopisto-opintoihin sisältyvästä opiskelijavaihdosta kirjoitetuista vaihtoraporteista, ja tässä artikkelissa tarkastelemme sitä, millä tavalla ja mitä rakenteita käyttäen kirjoittaja asettaa tekstikappaleen topiikin eli puheenaiheen (viittaus omaan alalukuun, josta määritelmä löytyy). Tutkimuksen kohteena on tekstin sisällä esiintyvä kappale, joka ei siis aloita tekstiä, joten huomio kiinnittyy väistämättä myös siihen, miten siirrytään topiikista toiseen. Ajattelemme, että kirjoittajalla voi hyvinkin olla muiden kielten tai tekstilajitietoisen kouluopetuksen pohjalta ymmärrystä tekstilajista, mutta hänen repertuaarissaan ei välttämättä ole sopivia kielen rakenteita, joilla hän pääsisi alkuun ja näin pystyisi itse kirjoittamaan tavoitemuotoisen tekstin. Tästä lähtökohdasta käsin on myös valittu tutkimuksen keskeinen analyysiyksikkö - tekstikappale - joka on toistaiseksi harvakseltaan ollut tutkimuksen keskiössä mutta jonka kirjoittamiseen ohjeistetaan oppikirjoissa ja kirjoittamisoppaissa (tähän tarvitaan lähteet, jos säilytetään väite). 

Lähestymme tekstin rakentumista funktionaalisesti: leksikkoa ja morfo-syntaktisia rakenteita tarkastellaan välittömässä esiintymiskontekstissaan ja laajemmin osana vuorovaikutusta, tekstityypin (vai –lajin) näkökulmasta. Pitäisikö jo tässä mainita ohimennen myös Dik ja funktionaalinen kielioppi? Tarkastelun tapa asettuu viitekehykseen, jossa rakenteiden käytön monipuolistuminen ja monifunktioistuminen nähdään yhtenä keskeisenä kielenkäytön kehityksellisenä trendinä murrosiästä aina nuoriin aikuisiin saakka (Ks. esim. Berman 2004; Berman, Ragnarsdóttir & Strömqvist 2002, kuinka pitkä lista tähän tarvitaan?). Kytkemme tutkimuksemme tässä(kin) kehyksessä käytettyyn orientaation käsitteeseen. Kielen elementtejä (vai mikä sana kuvaisi yhteisesti sanastoa ja rakenteita) voidaan käyttää niin, että tekstin orientaatio on kirjoittajakeskeinen tai toisaalta niin, että se on etäännytetty kirjoittajasta, jolloin liikutaan usein myös yleisemmällä ja abstraktimmalla tasolla.

Topiikin käsitteen avulla pääsemme tarkastelemaan pragmaattisia funktioita, joilla kirjoittaja järjestään informaatiota tekstin, tekstikappaleen ja lauseen tasolla. Informaatiorakenteen ja tekstin rajapinta onkin yksi keskeisiä diskurssifunktionaalisesti suuntautuneiden (esim. Chafe 1994) ja tekstin/diskurssin pragmatiikkaa tarkastelevien viitekehysten (Östman & Virtanen 20xx) tutkimuskohteita. Informaation jäsentyminen tekstissä kytkeytyy lukijan ja kirjoittajan väliseen vuorovaikutukseen ja siksi katsomme, että analyysin avulla pääsemme kiinni myös siihen, miten kirjoittaja tekstissään huomioi lukijansa, eli järjestää tuottamansa sisällön lukijalle ymmärrettävällä tavalla. 

Lähtökohdiltaan soveltava tutkimuksemme lähestyy tekstin, kielen rakenteiden ja leksikon jakamia rajapintoja ennemmin kuin tekstin kokonaisuutta tai tekstilajin muodostumista sinänsä. Tässä suhteessa se eroaa Suomen kontekstissa tutummasta tekstintutkimuksesta, jossa keskeiseksi lähtökohdaksi mainitaan usein tekstien holistinen tarkastelu (viite Heikkinen, genre-opus). Tavoitteenamme on siis kartoittaa mahdollisimman laajasti sitä rakenteiden kirjoa, jolla eri kirjoittajat ovat asettaneet yhden, spesifin sisältötopiikin. Siksi tutkimus toteutetaan korpusvetoisesti yhdistelemällä laadullisia (osio 4.1) ja määrällisiä (osio 4.2) menetelmiä.  Analyysin avulla haetaan vastausta seuraaviin tutkimuskysymyksiin:

1)	Millaisia tapoja yliopisto-opiskelijat käyttävät topiikin asettamiseen?
2)	Miten näitä tapoja voidaan määritellä toisaalta funktionaalisesti, toisaalta syntaktisesti?
3)	Jos otamme mukaan jaottelun laadullisessa osiossa, tarvitaanko myös kolmas tutkimuskysymys?


Tutkimus toteutetaan korpusvetoisesti yhdistelemällä laadullisia (osio 4.1) ja määrällisiä (osio 4.2) menetelmiä. Tarkemmin sanottuna tekstikappaleista holistisella tarkastelulla tehtyä ryhmittelyä syvennettiin syntaktisen jäsennyksen ja sen pohjalle rakentuneen päättelypuun avulla. 

