Englanninkielisessä kirjoittamisen opetuksen perinteessä on ollut tapana käyttää topic sentence -käsitettä kuvaamaan virkettä, jolla kirjoittaja ilmaisee kappaleen tärkeimmän ajatuksen (ks. esim. Smith 2008). Suomeksi tämä kääntyy nykyisellään ydinvirkkeeksi, joka yhdessä tukivirkkeiden kanssa muodostaa kappaleen. Tekstikappaleen ydin voi kuitenkin sijaita yhtä lailla ortografisen kappaleen alussa kuin muuallakin, eikä tekstikappaleen ensimmäinen lause tai virke läheskään aina paljasta mitään siitä, millaisessa asemassa kappale hierakkisesti on tekstin kokonaisrakenteen kannalta. (Juvonen 2014; Smith 2008: 85, voisiko tähän lisätä Kompankin?). Teksilajien ja sitä kautta myös tekstikappaleiden rakentumisessa on eroja eri kielten välillä (Mauranen & Piitulainen 2012).

Tästä huolimatta tarkastelemme tutkimuksessamme ortografisia tekstikappaleita – emme niinkään löytääksemme kappaleen keskeisimmän ytimen vaan löytääksemme niitä kielellisiä keinoja, joilla kirjoittaja tuo lukijalle tiettäväksi kappaleen aihepiirin. Tekstiä siis tarkastellaan lineaarisesti, mikä on menetelmällinen valinta, ymmärrämme toki, että niin kappaleen kuin kokonaisen tekstinkin sisäinen rakenne voi olla hyvin monimutkainen ja eri tavoin hierarkkisesti järjestynyt. Nähdäksemme kappaleen ensimmäiset virkkeet ovat siis tekstin kokonaisrakenteesta riippumatta keskeisessä asemassa tekstin jäsentymisen suhteen. Kappaleiden ensimmäisillä virkkeillä on keskeinen asema siinä, mistä lukija olettaa kappaleessa kerrottavan ja miten kappale kytkeytyy aiempaan tekstiin ja sitä kautta koko tekstin laajempaan diskurssitopiikkiin. Käytämmekin käsitettä topiikki kuvaamaan tekstikappaleen puheenaihetta  ja nimitämme siirtymän toteuttavia virkkeitä topiikkia asettaviksi (vrt. Juvonen 2014).

Käyttämämme topiikin käsite pohjaa Simon Dikin funktionaalisessa kielioppiin (1989), jota vastaavanlaisessa tekstikappaleiden rakenteen analyysissa on soveltanut mm. Jesus Guijarro (2001). Dikin mukaan (mts. 266) kaikilla diskursseilla (joka Dikin määrittelemänä tarkoittaa mitä tahansa koherenttia tekstiä) on se ominaisuus, että ne kertovat jostakin. Tämä ominaisuus, jota nimitämme aiheisuudeksi (aboutness), koskee paitsi tekstiä kokonaisuutena, myös siitä eroteltuja alakokonaisuuksia, kuten kappaleita ja virkkeitä. Määrittelemmekin topiikin tämän artikkelin puitteissa siksi, mistä teksti, kappale tai virke kertoo (vrt. Lambrecht 1996: 118).


Tekstin voi nähdä koostuvan lauseista, ja lauseen muodostavilla rakenteilla/konstituenteilla/osilla/nönnöillä on Dikin kuvauksen mukaan pragmaattisia funktioita, jotka määrittävät nönnöjen informaatiostatuksen suhteessa laajempaan viestintäympäristöön (Dik, 264).  Puhe on siis nönnöjen informaatioarvosta tai -statuksesta ja tämän vaihtelun funktioista, ei niinkään tekstin tematiikasta, joka on kyllä yhteenkietoutunut informaatiostatuksen kanssa, mutta osin erillään tarkasteltava ilmiö (ks. Shore 2008, sivut). Yksinkertaistaen voi sanoa, että teemakulun yhteydessä tarkastellaan lauseiden jäsentymistä, teema on se, mitä lause koskee ja reema se, mitä siitä sanotaan. (esim. Shore , 8 ja lisää myös ISK, jossa teema on kytketty teemapaikkaan ja siis lauseen sanajärjestykseen ).  Käytännössä tekstikappaleen topiikki (tässä tutkimuksessa määritellyllä tavalla) voi käydä ilmi kummasta tahansa temaattisesta osast,a ja siksi fokusoimme informaatiostatukseen (vai –rakenteeseen, vai mihin?), vaikka myös teemankulku olisi luonnollisesti kiinnostava ja kysymystä olisi ollut mahdollista lähteä purkamaan myös siitä käsin.  Mutta rajauksen vuoksi olemme nyt tehneet näin. Ks esimerkit alta.
 		lause-esimerkki
		lause-esimerkki


Tekstuaalisia suhteita, joita on haasteellista ankkuroida eksplisiittiisiin tekstinosiin, on kuvattu eri viitekehyksissä eri tavoin. Fennistiikassa lauseiden välisiä suhteita ovat korpuksen avulla tarkastelleet Hakulinen, Karlsson ja Vilkuna (1980) puhuen konsituenttien tekstuaalisia ominaisuuksia koskevista muuttujista (sivut 63-73). Heillä on käytössään uusi tarkoite ja jatkumoluonteisesti (eksplisiittinen-implisiittinen-jatkumo) useampi eri asteisesti mainittu tarkoite. Usein given suomennetaan myös annetuksi (ks. esim. Shore, Vilkuna), mutta myös esim. uutisarvottomaksi (Lauranto).  Koska tutkimme, miten lukija saa vihiä siitä, mistä kappaleessa puhutaan (eli topiikki hyvin yleisellä tasolla) ja tavoitteena on käsitellä aineistoa kirjoittamisen näkökulmasta, olemme päätyneet käsitevalinnoissa hiukan toisenlaiseen ratkaisuun. 

Topiikit muodostavat Dikin (mt. 271, vrt. myös Givón 1983) jaottelussa topiikkiketjuja, joiden katsomme tässä artikkelissa koostuvan esittelytopiikeista (Dikillä new topic), esitellyistä topiikeista (Dikillä given topic) ja lohkotopiikeista (Dikillä subtopic). Esittelytopiikkeja ovat tapaukset, joissa kirjoittaja tuo jonkin aiheen tekstiin ensimmäistä kertaa ja esiteltyjä topiikkeja taas sellaiset tapaukset, jotka on jo tuotu aiemmin ja joihin nyt palataan. Lohkotopiikeilla viittaamme tilanteeseen, jossa kirjoittaja käyttää hyväkseen johonkin edellä esiteltyyn topiikkiin kiinteästi liittyvää assosiaatioiden joukkoa viitatakseen entiteettiin, jota itseään ei kuitenkaan vielä ole mainittu. Osin lausekkeiden (?) informaatiostatukseen nojaavan käsitteistön operationalisointi vaatikin sitä, että vaikka analyysin fokus on tekstikappaleita avaavissa virkkeissä, niitä on aina tarkasteltava suhteessa edeltävään tekstiin. Dikin ajatus lohkotopiikista kytkeytyy Wallace Chafen semiaktiivisuuden käsitteeseen (1987: 29), ja esim. Knud Lambrecht (1996: 99) puhuu käytettävissä olemisesta, Prince pääteltävistä. Esimerkki Dikiltä (mts. 275) on lause John gave a party last week, but the music was awful, jossa musiikki on juhlien käsitteen avulla tekstiin tuotu lohkotopiikki. Kuten esimerkistäkin näkyy, lohkotopiikkien muodostumisessa keskeisiä ovat myös sanojen väliset merkityssuhteet kuten hyponymia ja meronymia (vrt. Shore 2008: 33).  Suhteiden merkitys kirjoittajalle, kuin myös lukijallekin, on keskeinen



Viime aikaisessa fennistisessä tekstintutkimuksessa on tarkasteltu tekstin kokonaisrakennetta soveltaen systeemis-funktionaalista ja retorisen rakenteen teorian viitekehystä. Tekstit nähdään usein hierakkisesti rakentuneina (ks. esim. Juvonen 2014; Komppa 2012; Paldanius 2017; Vuorijärvi 2013), selitä mitä tämä tarkoittaa. Yhtä lailla on mahdollista kirjoittaa topiikkipohjainen, temaattisen sisällön pohjalta rakentuva teksti.
Joidenkin tekstien rakennetta voi kuvata topiikkipohjaiseksi ja temaattisen sisällön pohjalta rakentuvaksi (Paltridge 1997; ks. myös Hiippala 2013; Komppa 2012; Vuorijärvi 2013). Tällöin rakenne muodostuu sekventiaalisesti tai lineaarisesti peräkkäin asetetuista sisältötopiikeista, jotka kytkeytyvät tavalla tai toisella tekstin diskurssitopiikkiin eli pääaiheeseen. Tutkimusaineistomme osoittautui juuri tämän tyyppisiksi teksteiksi. Topiikkipohjaisuutta on havaittu korkeakouluopiskelijoiden teksteissä laajemminkin (ks. Vuorijärvi 2013). 


(seuraava pala on nyt siirretty johdannosta)
Hierarkkisesti rakentuneiden tekstien rinnalla elää huomattava joukko tekstilajeja, joissa tekstin rakennetta voi kuvata paremminkin topiikkipohjaiseksi ja temaattisen sisällön pohjalta rakentuvaksi (Hiippala 2013: 148–152; Komppa 2012: 158–166; Vuorijärvi 2013: 206–2012). Tällöin rakenne muodostuu sekventiaalisesti tai lineaarisesti peräkkäin asetetuista sisältötopiikeista, jotka kytkeytyvät tavalla tai toisella tekstin diskurssitopiikkiin eli pääaiheeseen.


Viimeisin korpuspohjainen lauseiden tekstuaalisia ominaisuuksia tarkasteleva tutkimus on Hakulisen, Karlssonin ja Vilkunan työ vuodelta xxxx. 

